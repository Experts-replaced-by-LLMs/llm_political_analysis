Планът „Сидеров“. Нов път за България. Резюме на програмата на партия Атака
<Планът „Сидеров“. Нов път за България>
Резюме на програмата на партия Атака
Нов път за България
Глобализмът се провали.
Монетаризмът се провали.
Либералната политика “по-малко държава, пазарът решава всичко!” се провали.
Световната финансова криза, причинена от САЩ го показа ясно.
Пазарният фундаментализъм, превърнат в религия от финансовата и политическа върхушка на САЩ претърпя тотален крах.
Европа е в икономически шок.
Лидерите на големите европейски държави извършват безпомощни и хаотични движения и дават разнопосочни знаци.
Водещи световни фигури в икономиката и политологията признаха краха на досегашния глобален модел.
Говорят за връщане на националната идентичност в икономиката.
Франсис Фукуяма, апологет на капиталистическия фундаментализъм, който написа “Краят на историята”, заяви необходимост от “засилване на националните държави”.
Милтън Фридмън - гуру на монетаристите и на неолиберализма, отчаяно призна собствения си провал като теоретик и каза, че натискът към страните от Източна Европа да приватизират тотално и бързо, беше грешка.
Дори в програмата за развитие на ООН се промъкна откровението, че неолибералната доктрина и бързата и тотална приватизация в страните от бившия соцлагер са довели до масова бедност за над 100 милиона източноевропейци.
Самият основател на емблематичния за хиперкапитализма световен икономически форум в Давос Карл Шваб, каза преди месец: “ Капитализмът в сегашната си форма няма място в нашия свят...
Има нужда спешно от ново мислене, а не от повече бизнес...”
Ново мислене!
Не нови форми на световна финансова спекулация,
не нови наднационални корпорации, унищожаващи националните икономики,
не повече Уолстрийт,
а повече разум, баланс и справедливост.
До тази извод стигнаха тези, които помпиха турбокапитализма десетилетия.
До този извод стигнаха и обикновените граждани на света, които обедняха от това помпене и сега правят масови протести срещу глобалната финансова диктатура.
Само в България корумпираният и национално безотговорен управляващ елит пак е извън времето и пространството.
Нито ГЕРБ, нито друга партия в парламента, освен АТАКА, поставят темата за нова икономическа философия на управление на България.
Aтака иска радикална промяна на икономическия модел – от неолиберален пазарен фундаментализъм, към силна държавна регулация и социална справедливост.
Евросъюзът се провали в икономически план.
Тази истина също трябва да се каже ясно на глас.
Страните от Еврозоната се опитват да решат проблема чрез наливане на още милиарди в джоба на тези, които причиниха кризата на дълга - банките и инвестиционните фондове.
АТАКА поставя въпроса:Трябва ли България да продължава да е член на ЕС, какъвто е днес?
Евросъюзът в днешния си вид е заплаха за демокрацията и националния суверенитет на държавите-членки.
Той се превърна в един нов Съветски съюз, работещ силово и антиконституционно.
Беше наложена и измислената фигура “президент на ЕС”, която противоречи на националното и международно право.
Този инсталиран на върха на евро пирамидата “президент на останалите пре зиденти” наскоро каза, че националните парламенти пречат на Брюксел.
Това е краят на илюзията за общ пазар и демокрация в ЕС.
Ако не бъдат променени правилата в ЕС, България е заплашена от обезличаване и изчезване.
За съжаление днешните български представители в евроструктурите не правят нищо за огласяване на тази опасност.
Там трябва да бъдат изпращани истински националисти, които да се борят за преустройство на Евросъюза, а не да стават пионки на глобалната политика.
Европактът, в който правителството на ГЕРБ ни включи безкритично и без референдум, е куха и фалшива конструкция.
Той не решава въпросите с нарастващата бедност, безработицата и социалното разслоение в Европа.
Европактът само засилва властта на наднационалната банкова и корпоративна олигархия.
Пред евробюрократите в Брюксел трябва да бъде представян за одобрение всеки ход на правителството ни - от бюджета до енергийната политика.
Европактът, който Борисов подписа, обезмисля наличието на парламент и правителство, провеждането на избори и демокрация въобще.
България според този пакт губи своя суверенитет
Към това трябва да прибавим досегашното й положение на колонизирана държава.
Днешното неолиберално правителство затвърди  политиката на концесии и чужди монополи, които ограбват българите.
Златото ни е дадено за десетки години на чужда фирма, която го изнася безконтролно и печели милиарди от него.
България има златни залежи за над 100 милиарда евро!
По находища на злато сме на четвърто място в Европа.
Днес обаче печалбата от добив на злато изтича навън.
Въпреки настоятелните призиви на партия АТАКА за разваляне на концесионните договори, управляващите от ГЕРБ продължават да подаряват милиарди на чужда съмнителна фирма.
Навън изтичат печалбите от електрическия ток, от супермаркетите и моловете, от минералните ни води и мобилните оператори.
Само за 2010 г. обедняващите български граждани са оставили над 10 милиарда лева в чуждите вериги от супермаркети.
Тези пари се изнасят навън и не работят за българското стопанство.
Атака иска връщането на всички тези ресурси в български ръце.
Изчислихме, че такова връщане би вдигнало стандарта на българите няколко пъти.
Българинът е подложен на икономическа и ценова дискриминация.
Цените на много стоки от първа необходимост у нас: мляко, кашкавал, брашно, захар са по-скъпи от тези в Германия.
Цените на лекарствата също са по-скъпи у нас.
У нас обаче, минималната работна заплата е 290 лева /148 евро/ месечно, а в Германия - 3116 лева /1558 евро/ месечно.
У нас минималната пенсия е 145 лева /74 евро/, в Германия - 1800 лева /900 евро/.
Разликата между българската цена на труда и останалите в ЕС е средно 8.7 пъти по-ниска от тази в евросъюза.
Какви членове сме тогава на ЕС?
Девет пъти ли сме по-низши ние, българите от останалите европейци?
Икономическият модел на страната ни е сбъркан.
Той работи само за наднационалните корпорации.
За техните пионки в лицето на управляващата партия и политическите елити, които са управлявали дотук.
Както и за основната част от медиите и социолозите, които ги обслужват.
Затова днес - 22 години след обрата от държавна, централно планирана икономика към пазарен и монетарен фундаментализъм, резултатът е плачевен за нацията ни.
Атака иска радикална промяна на икономическия модел.
От държава на разслоението, на масовата бедност и корупция и 2 % олигархия, трябва да станем държава на социалната стабилност, средната класа и преобладаващо български едър и среден бизнес.
Как може да стане това?
С енергията на тези, които са доказали, че работят за българското дело.
С дух.
С вяра.
С план за действие.
Какво постановява планът „Сиредов“:
1 .Рязък и незабавен скок нагоре на доходите:
Минимална заплата в България - 1000 лева
Минимална пенсия - 500 лева
Сега!
Не след 25 години!
2. Незабавно разваляне на концесиите за златодобив и връщане на печалбата от 3 милиарда евро годишно в български ръце в полза на цялата нация.
3. Незабавно разваляне на договорите с ЧЕЗ, ЕОН и ЕВН и връщане на печалбата от 1 милиард евро годишно в български ръце в полза на цялата нация.
4. Нов регламент и състав на митниците, връщане на 2 милиарда евро годишно от контрабанда в български ръце в полза на цялата нация.
5. Строеж на два нови блока в АЕЦ Козлодуй, плюс нова АЕЦ
6. Държавна банка само за бързо и евтино кредитиране на малък и среден бизнес
7. Създаване на кооперативна банка с начално финансиране от държавата, специално за селското стопанство
8. Ликвидиране на безработицата за 6 месеца със специална държавна програма за заетост, чрез държавни проекти и поръчки
9 . Създаване с държавно финансиране на високотехнологичен парк и държавен център за реализация на български изобретения и патенти, които ще носят милиардни печалби.
10. Генерално пренасочване на българската икономика към Китай, Индия, Бразилия, Япония и Русия, което дава стратегическа опора на целия план.
Тези промени са възможни!
Те са жизнено нужни на България.
Можем да ги направим!
Знаем как.
Нужно е само едно: трябва властта да е в правилните ръце!

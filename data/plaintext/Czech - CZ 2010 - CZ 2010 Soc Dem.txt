CO JE NAŠÍM ZÁVAZKEM?
Pokud vyhrajeme volby do poslanecké sněmovny, zavazujeme se, že splníme následující cíle:
1.
V EKONOMICE
Cílem naší hospodářské politiky bude rychlé překonání krize,
obnova ekonomického růstu
a zvyšování zaměstnanosti.
Aktivní rozpočtovou politikou na straně příjmů i výdajů zastavíme růst zadlužování státu.
Budeme postupně snižovat schodek veřejných rozpočtů tak, aby v roce 2013 klesl pod 3% HDP.
Povedeme aktivní proexportní politiku státu včetně ekonomické diplomacie.
Zvýšíme kapitál ČEB a EGAP.
Rozvineme projekty PPP.
Zjednodušíme a zrychlíme čerpání fondů EU.
Požádáme EK o snížení spoluúčasti ve vybraných programech.
Dokončíme páteřní silniční dopravní síť a zajistíme rozvoj železniční dopravy.
Zavedeme jednotnou evropskou měnu nejpozději do 5 let, tedy v období 2015—2016.
2. V PODNIKÁNÍ
Urychleně prosadíme zjednodušení daňových zákonů.
Budeme pokračovat ve snižování administrativy a byrokracie v podnikání.
Zjednodušíme proces založení firmy tak, aby netrval déle než 3 dny.
Zvýšíme poskytování záruk za provozní úvěr y podnikatelům ze strany ČMZRB.
Zpřístupníme veřejné soutěže malým a středním firmám tím, že budeme trvat na odstranění jakýchkoli diskriminačních kvalifikačních předpokladů při vypisování tendrů.
Zvýhodníme ty subjekty, které podávají přiznání k dani elektronickou formou.
3. V OBLASTI DANÍ
Vrátíme se k úrovni daňové kvóty z let 2005– 2007.
Sjednotíme výběr daní a odvodů do jedné instituce – všechny daně, cla, sociální a zdravotní pojištění bude vybírat jeden úřad.
Zavedeme nové daňové pásmo pro lidi s příjmem přes 1,2 mil. Kč ročně – 38 %.
U daně z příjmů právnických osob vrátíme sazbu daně na úroveň roku 2008.
4. PRÁVNÍ STÁT
Vrátíme věrohodnost justici.
Zpřísníme dohled nad soudními exekutor y.
Zavedeme dohled nad činností rozhodčích soudů tak, abychom zabránili zjevně nespravedlivým rozhodnutím či exekucím s často likvidačními důsledky.
Nejvyšší státní zástupce bude jmenován na 5 let bez možnosti odvolání.
Předložíme nový občanský zákoník.
Prosadíme takové změny v procesních předpisech, aby soudní řízení až na výjimky skončilo již v druhé instanci.
Zasadíme se o vyčištění českého právního řádu tak, aby byl srozumitelný a přehledný.
Elektronizací zajistíme zrychlení soudních řízení.
Prosadíme ústavní zákon o obecném referendu a zákon o krajských referendech.
Budeme usilovat o ústavní zákon o přímé volbě prezidenta.
Dokument, kter ý byl jednou předán státní správě, nebude vyžadován znovu.
5. BOJ S KRIMINALITOU
Vytvoříme Národní kriminální úřad, který sjednotí všechny roztříštěné policejní složky.
Změnou služebního zákona zabráníme odchodu zkušených a schopných policistů.
Vznikne nezávislá Generální inspekce, jejímž cílem bude posuzovat trestné činy a přestupky policistů.
Zřídíme nový Imigrační úřad.
6. BOJ S KORUPCÍ
Boj proti korupci na všech úrovních veřejné správy bude naší prioritou.
Provedeme změny v systému zadávání a kontroly veřejných zakázek s cílem zvýšení transparentnosti a efektivity vynakládání veřejných prostředků.
Zavedeme povinné veřejné elektronické aukce pro nákupy zboží a služeb v rámci veřejných institucí.
Veřejných zakázek se nebudou moci účastnit ty firmy, které mají tzv. anonymní listinné akcie na majitele nebo které se dopustily korupčního jednání.
Prosadíme změnu zákona o střetu zájmů, tak aby postihoval zneužívání informací a postavení při odchodu všech úředníků do soukromé sfér y.
Vznikne zákon o lobbingu.
Nedoložený původ peněz bude zdaněn vysokou sankční daní.
Toto opatření se bude výhradně týkat majetku v pořizovací hodnotě vyšší než 2 mil. Kč, u nemovitostí v hodnotě přesahující 10 mil. Kč.
7. NOVÉ FONDY
Z peněz zabavených odsouzeným pachatelům vytvoříme Fond na financování prevence kriminality.
Vznikne Fond na obnovu hasičské techniky financovaný z podílu na zisku pojišťoven.
8. V ZAMĚSTNANECKÉ POLITICE
Nepřipustíme snížení ochrany práv zaměstnanců.
Zabráníme experimentům typu výpovědi z práce bez udání důvodů nebo zkrácení výpovědní lhůty.
Připravíme daňové zvýhodnění zaměstnavatelů při realizaci sociálních programů pro zaměstnance.
Zavedeme pravidelnou valorizaci minimální mzdy alespoň o 500 Kč ročně.
V případě krachu firmy budou přednostně vypláceny mzdy za prokazatelně odpracované období.
Podpoříme dočasné zkrácení pracovních úvazků.
Obnovíme nemocenskou za první 3 dny nemoci.
9. VE ZDRAVOTNICTVÍ
Zachováme charakter zdravotnictví jako veřejné služby a tr váme na zrušení poplatků u lékaře a v lékárnách.
Zabráníme privatizaci nemocnic a zdravotních pojišťoven.
Garantujeme limit maximální roční spoluúčasti u chronicky nemocných.
Zavedeme připojištění pro nadstandardní podmínky lékařské péče.
Minimálně jeden lék ve skupině musí být plně hrazen.
Zajistíme možnost, aby v odůvodněných případech mohl být bezplatný jakýkoli lék.
10. DŮSTOJNÝ ŽIVOT PRO SENIORY
Důchody budou státem garantovány ve výši 55 % čisté mzdy.
Z výnosů elektrárenské společnosti ČEZ vyplatíme mimořádný tzv. 13. důchod.
Zavedeme minimální důchod pro samostatně žijícího důchodce ve výši 1,2násobku životního minima.
Vytvoříme podmínky pro výstavbu integrovaných domů s malými byty pro seniory s pečovatelským a zdravotnickým zařízením a službami pro seniory.
11. PODPORA RODIN S DĚTMI
Znovu zavedeme zvýhodněné novomanželské půjčky na pořízení a modernizaci bytu pro mladé lidi do 40 let s odpočty na každé narozené dítě.
Vrátíme se ke konceptu společného zdanění manželů.
Podpoříme rodiny dětskými přídavky, vyššími daňovými odpočty či rozšířením možností čerpání rodičovského příspěvku.
Připravíme systém krizového refi nancování hypoték.
12. V SOCIÁLNÍ OBLASTI
Prosadíme sociální stipendia pro studující.
Obnovíme státní podporu na získání startovacích bytů a prosadíme dlouhodobé plánování grantů poskytovatelům sociálních služeb.
Zavedeme sociální bezúročné půjčky pro občany v nouzi.
13. VE ŠKOLSTVÍ
Zavedeme povinný bezplatný rok předškolní výchovy.
Vytvoříme prostor pro lepší výuku angličtiny, dalších cizích jazyků a matematiky.
Státní maturity zahájíme až po důkladné přípravě.
Jsme proti školnému na veřejných vysokých školách.
Zvýšíme platy pedagogům a dalším pracovníkům ve školství.
Zajistíme rozvoj Akademie věd ČR.
14. V ZAHRANIČNÍ POLITICE
Chceme provádět konsensuální zahraniční politiku, která musí být zodpovědná, vyvážená a především důvěryhodná.
V Evropské unii chceme posilovat vliv České republiky a maximálně se zapojit do rozhodovacích procesů.
Budeme se zasazovat o posilování modelu sociální Evropy založené na principech tr vale udržitelného „zeleného“ rozvoje a růstu zaměstnanosti.
Budeme se spolu s našimi partnery ve světě podílet na řešení globálních problémů, ať už ekonomických, bezpečnostních či výzev ochrany životního prostředí.
V dnešním globalizovaném světě je otázka bezpečnosti klíčová.
Proto bude naším prioritním zájmem zajištění vnitřní i vnější bezpečnost.
Podpoříme větší podíl EU na zajišťování mezinárodní bezpečnosti.
Souhlasíme se zapojením Armády ČR do mezinárodních misí NATO a EU.
Trváme na odmítnutí projektu protiraketové obrany USA na území ČR.
15. PRO KULTURU, NEZISKOVÝ SEKTOR A SPORT
Budeme podporovat všechny druhy umění bez ohledu na žánr, popularitu, kvantitativní nebo věkový dopad.
Podporujeme činnost nestátních neziskových organizací a zasadíme se o zlepšení podmínek pro financování jejich činnosti.
Vytvoříme ekonomické a systémové podmínky pro rozvoj sportovní výchovy dětí, podporu sportovních talentů a výstavbu Národního fotbalového stadionu v Praze.
NAŠE HODNOTY
Program ČSSD rozvíjí hlavní směr evropské politiky, tedy demokratický sociální stát.
Tento dlouhodobě úspěšný evropský model spojuje hospodářskou výkonnost s rovností a sociální ohleduplností.
Naším trvalým cílem je vytvářet podmínky pro kvalitní život všech občanů včetně zachování životního prostředí pro budoucí generace.
SPOLEČNOST SVOBODNÝCH OBČANŮ
Klíčovými hodnotami naší sociálnědemokratické politiky jsou svoboda, spravedlnost a solidarita.
ČSSD se vždy hlásila a hlásí k Listině základních práv a svobod.
Lidská práva pro nás nejsou prázdným pojmem, ale hodnotou, na které stojí naše společnost, a kterou je třeba vždy ctít a naplňovat.
Svoboda znamená možnost neomezeně usilovat o rozvoj vlastní osobnosti, o úspěch a štěstí.
Nelze ji ale vytvářet na úkor ostatních lidí.
Spravedlnost znamená poskytnout rovné příležitosti pro všechny.
Pouze lidé, kteří mají rovný přístup k zaměstnání, vzdělání, zdravotní péči a právní ochraně, mohou být opravdu svobodní.
Jen za rovných podmínek mohou vstoupit do skutečně férové soutěže a prokázat své schopnosti a talent.
Úspěch a právo na štěstí nemohou být pouhou výsadou privilegovaných.
Pouze rovné podmínky umožňují spontánní zrod solidarity –
ochotu podělit se o vlastní úspěch a štěstí s těmi, kteří se z vážných důvodů nemohou férové soutěže zúčastnit.
ÚCTA K PRÁCI, NULOVÁ TOLERANCE K NEPOCTIVOSTI
Zastupujeme ty spoluobčany, kteří jsou, byli nebo budou závislí výhradně na vlastní poctivé práci.
Bez ohledu na to, zda to jsou zaměstnanci nebo podnikatelé, studenti nebo důchodci.
Poctivá práce a poctivé podnikání jdou ruku v ruce a mají naši plnou podporu.
Jsme proti zlodějnám, krácení daní, pojistného či zneužívání dávek.
Na všech frontách zahájíme boj s korupcí, která je mimořádně vážným problémem české společnosti, včetně korupce v politice.
EFEKTIVNÍ STÁT SLOUŽÍCÍ VEŘEJNÉMU BLAHU
Usilujeme o stát, který efektivně slouží veřejně prospěšným cílům, dbá na dodržování zákonnosti a vymahatelnost práva, ale přitom nepřekáží spontánním a tvořivým aktivitám občanů.
Občan je zákazníkem státu.
Stát musí zajistit občanovi rovný přístup ke kvalitní službě veřejné správy, včetně veřejných služeb, stejně jako přístup ke všem potřebným informacím.
Usilujeme o demokratický stát, kter ý je štítem ochrany lidských práv.
Usilujeme o stát, kter ý uznává právo každého člověka žít v důstojnosti a svobodě.
MEZI SOCIÁLNÍ DEMOKRACIÍ A KOMUNISTY JE PROPAST
V roce 2008 oslavila ČSSD 130 let své existence a připomněla si její nejslavnější okamžiky,
kdy pracovala ve prospěch českého národa v jeho boji za svobodu, demokracii a sociální spravedlnost.
Rozdíly mezi komunisty a sociální demokracií jsou od počátku až do současnosti zcela zásadní.
Spor s komunistickou ideologií provází sociální demokracii v podstatě od jejího počátku.
Sociálně demokratický model zvítězil a stal se uspořádáním současné Evropy.
Komunistický model zcela selhal.
Sociální demokracie ctí svobodnou soutěž politických stran,
tržní hospodářství,
soukromé vlastnictví a
respekt k lidským právům.
Tyto principy komunistická ideologie zpochybňuje.
V bojích za demokracii zemřely a trpěly napřed v nacistických a posléze v komunistických kriminálech tisíce sociálních demokratů.
V listopadu minulého roku uplynulo dvacet let, kdy se komunismus v naší zemi zhroutil, a nastoupilo období obnovy demokracie.
Čeští sociální demokraté byli od samotného počátku u toho.
Bylo to za sociálně demokratických vlád, kdy Česká republika začala dosahovat vysokého hospodářského růstu,
zvyšovat životní úroveň širokých vrstev a
kdy definitivně zakotvila v svobodném euroatlantickém prostoru vstupem do NATO a Evropské unie.
Sociální demokracie je zárukou svobody, spravedlnosti a důstojného života pro široké vrstvy lidí.
Svými skutky to dokazuje po celou dobu své existence, včetně té novodobé.
SEBEVĚDOMÁ ČESKÁ REPUBLIKA V EVROPĚ
Evropa je dnes jednou z nejsvobodnějších oblastí světa a centrem této svobody je Evropská unie, jejíž součástí je naše země.
Prvořadým úkolem české zahraniční politiky je vytvářet příznivé podmínky pro bezpečnost,
mírový rozvoj a
prosperitu občanů České republiky.
Jako stát s otevřenou ekonomikou bez vlastních zdrojů a základních surovin závisí Česká republika na mezinárodní spolupráci.
Pro ČR je klíčové spolupracovat na úrovni Evropské unie.
Naším cílem je Evropa demokratická,
občanům srozumitelná,
stabilní,
bezpečná,
zároveň Evropa sociálně spravedlivá,
konkurenceschopná,
ale i ekologicky odpovědná.
ČR by měla aktivně podporovat respektování základních lidských a občanských práv a svobod všude na světě včetně práv národnostních, náboženských či etnických menšin a v této souvislosti odmítnout jakýkoli dvojí standard.
Současně by měla vystupovat proti všem formám potlačování základních svobod občanů, genocidě, rasismu, extrémnímu nacionalismu, xenofobii, netoleranci, antisemitismu, a především proti všem formám terorismu, individuálního či státního.
SPOLEČNOST STABILITY A MOTIVACE
Řešení dopadů krize se stalo hlavním tématem současné hospodářské politiky.
Zatímco pravicová ideologie krizi jednou popírá a jindy považuje za přirozený „očistný“ proces nebo za jakousi chřipku, která společnost sama přejde, levice krizi chápe jako vážný problém, který si vyžaduje aktivní řešení.
Pravice sice tvrdí, že levice zemi zadlužuje, ale skutečnost je taková, že v praxi dovedla zemi v roce 2009 k rekordnímu růstu veřejné zadluženosti o více než 224 miliard korun.
Sociální demokracie proti tomu předložila aktualizaci svého komplexního protikrizového programu a
představila další protikrizová opatření, která odpovídají doporučením Mezinárodního měnového fondu i Evropské komise.
HOSPODÁŘSKÁ POLITIKA V DOHODĚ SE SOCIÁLNÍMI PARTNERY
Celkovým cílem hospodářské politiky budoucí vlády pod vedením ČSSD je co nejr ychlejší překonání důsledků hospodářské krize,
obnovení zdravého růstu ekonomiky, a
tím také zvyšování zaměstnanosti a
růst životní úrovně občanů.
Provedeme aktualizaci strategie hospodářského růstu, kterou vláda ČSSD přijala v roce 2005 jako strategický dokument, kter ý získal pozitivní ohlas domácích i mezinárodních ekonomických institucí.
Formulace a uplatňování naší hospodářské politiky bude vždy vycházet z principu vzájemného partnerství se zaměstnavatelskými a zaměstnaneckými reprezentacemi.
Posílíme význam tripartity v rámci projednávání všech připravovaných změn v hospodářské a sociální oblasti.
Usilujeme o společnost dialogu a partnerství, nikoliv o společnost permanentní sociální konfrontace.
KONKURENCESCHOPNÉ PODNIKATELSKÉ PROSTŘEDÍ
Hlavním úkolem vlády a parlamentu musí být vytváření takového prostředí a podmínek pro podnikání, které umožní zvyšování konkurenceschopnosti firem nejen na domácím trhu, ale zejména na zahraničních trzích.
Pro práci a podnikání budeme dále zkvalitňovat institucionální zázemí v podobě právních norem a výkonu státní správy.
Chceme pečlivě posuzovat důsledky přijímaných zákonných změn na podnikatelské prostředí jako běžnou součást legislativního procesu.
Musí také pokračovat tlak na r ychlost a účinnost práce soudů a na účinnou prevenci a postih majetkové a hospodářské kriminality.
Zaměříme se na viditelné zlepšení vymahatelnosti práva.
Zjednodušíme a zpřehledníme daňové zákonodárství.
Připravíme zcela nový zákono daních z příjmů, kter ý dnes po desítkách novelizací představuje pouze nepřehledný „zmetek“, ve kterém se obtížně vyznají nejen podnikatelé, ale i právníci a daňoví poradci.
Budeme pokračovat v započatém procesu omezování zbytečné administrativy a byrokracie pro podnikatele a
snižování jejich informační povinnosti vůči státním institucím cestou sdílení dat v rámci databází státu.
Budeme také rozvíjet systém elektronické komunikace státních úřadů s firemním sektorem.
Maximálně zjednodušíme a urychlíme proces zahájení podnikání (založení firmy) tak, aby zahájení činnosti netrvalo déle než 3 dny.
Specifickou oblastí, která výrazně ovlivňuje podnikatelské aktivity, jsou ceny energií, zejména elektřiny a plynu.
Současný systém tvorby cen elektrické energie na energetické burze považujeme přinejmenším za nespravedlivý.
Provedeme proto důslednou revizi postupu regulátorů a dominantních dodavatelů elektřiny a plynu při stanovení současných cen.
Ustavíme nezávislý dohled nad transparentností tvorby cen a maximálně zjednodušíme možnost výběru dodavatele energií.
Posoudíme zavedení možnosti stanovovat ceny elektřiny na čtvrtletní bázi, stejně jako u ceny plynu tak, aby cena elektřiny pro konečné zákazníky lépe odrážela vývoj světových cen v průběhu kalendářního roku.
PODPORA PODNIKÁNÍ A INVESTIC
Podpora podnikatelských aktivit je tr valou prioritou ČSSD.
Právě vlády sociální demokracie vůbec nejvíce snížily daňové břemeno podnikatelů a
zavedly paušály pro drobné podnikatele a živnostníky, které jsou nejvelkor ysejší v Evropě.
Také tato politika dovedla republiku k rekordně dlouhému období vysokého růstu.
Možností jak podpořit malé a střední firmy spatřujeme ve zjednodušení a ur ychlení čerpání prostředků fondů EU.
Jejich doposud nízké čerpání považujeme za promarněnou příležitost jak krizí postižené ekonomice pomoci.
Vláda ČSSD přitom vyjednala v Bruselu pro Českou republiku na období let 2007—2013 více než 120 miliard Kč ročně.
Navrhujeme také podrobit stávající priority a programy důsledné revizi a tam, kde je to možné, provést účelné změny ve prospěch financování naléhavějších potřeb, jako jsou infrastrukturní projekty, rozvoj znalostní ekonomiky a investice do ekologických opatření a energetických úspor.
Posílíme kapitál Českomoravské záruční a rozvojové banky (ČMZRB) s cílem vytvořit podmínky pro vyšší podporu podnikatelských úvěrů u komerčních bank formou garancí a dotací na vysoké úroky.
Podpoříme masivnější poskytování záruk za provozní úvěr y podnikatelskému sektoru ze strany ČMZRB, které bylo zahájeno v roce 2009.
ČMZRB zároveň sama může poskytovat malým a středním podnikatelům zvýhodněné úvěry a z části tak nahradit „úvěrovou neochotu“ komerčních bank.
Při propadu zahraniční poptávky po výrobcích a službách českých firem jako důsledku světové krize je nutné zvýšení domácích investic (zejména státu, krajů, měst a obcí), které se budou muset dříve nebo později stejně realizovat a které mohou výrazně pomoci tuzemským, zejména menším a středním firmám.
Jde zejména o výstavbu a modernizaci dopravní infrastruktury, investice do ekologických opatření, projekty v energetice, apod.
Většina těchto investic nepřináší další zátěž pro státní rozpočet, neboť k jejich financování lze využít soukromé zdroje nebo prostředky fondů EU.
Považujeme za nezbytné pokračovat v započatém trendu podpor y investic do špičkových a moderních high-tech výrob a zvýšení investic českých firem do těchto oborů.
Přitom považujeme za nezbytné zásadně zlepšit práci se zahraničními investor y s cílem získat reinvestice jejich zisku zpět do ČR.
Nyní je také vhodná doba na odstartování nových projektů PPP (partnerství veřejného a soukromého sektoru), které mohou rovněž přispět k razantnímu zvýšení investiční aktivity a do značné míry nahradit výpadek zakázek soukromého sektoru.
Obzvlášť dnes, v době obrovského tlaku na omezování výdajů veřejných rozpočtů, se využití projektů PPP jeví jako velká příležitost.
ÚČINNÁ PODPORA EXPORTU
Vzhledem k charakteru české ekonomiky a exportně orientovanému průmyslu, je nezbytné provádět aktivní proexportní politiku státu.
Tato politika musí vytvářet podmínky a předpoklady pro vyšší uplatňování českých výrobků na světových trzích.
Vrátíme se ke konceptu ekonomické diplomacie, který prosadily a realizovaly vlády sociální demokracie a na které Topolánkova vláda zcela rezignovala.
Ekonomická diplomacie a pomoc firmám při hledání obchodních příležitostí v zahraničí nejsou žádným reliktem minulosti, ale standardním nástrojem všech rozumně uvažujících zemí.
S cílem více podpořit export navýšíme kapitál státních finančních institucí ČEB a EGAP a zvýšíme jejich personální kapacity.
ZÁCHRANA PRACOVNÍCH MÍST A NOVÉ PRACOVNÍ PŘÍLEŽITOSTI
Smyslem protikrizových opatření je především záchrana a postupně vznik nových pracovních míst.
Jen za poslední rok přišlo o práci v důsledku postupující krize více než 170 tisíc lidí.
Růst nezaměstnanosti ohrožuje sociální i morální standardy, prohlubuje nároky na rozpočtové výdaje a akceleruje krizi.
Proto má smysl stabilizace klíčových podniků, roste význam veřejných zakázek, podpory exportu a přístupu podnikání k úvěrům včetně středních a menších podniků.
Podporujeme dočasné zkrácení pracovních úvazků kombinované například s podporou rozšíření vzdělání zaměstnanců včetně kompenzace pojistného.
Udržení práce je nejen úsporou veřejných prostředků, ale též zachováním kvalifi kace a pracovních návyků lidí, tedy toho, co umožní rychle vrátit hospodářství výkon.
A také cestou k udržení sociálního smíru.
VÍCE ČISTÉ ENERGIE Z VLASTNÍCH ZDROJŮ
Energie je mimořádně důležitá pro ekonomiku a moderní způsob života.
Proto je naší prioritou,aby jí pro české domácnosti a národní hospodářství byl vždy dostatek za relativně příznivé ceny.
Zachování soběstačnosti ve výrobě elektřiny je předpokladem uchování rozvojového potenciálu země.
Je proto nezbytné aktualizovat státní energetickou koncepci a urychleně odpovědět na otázku, jak bude řešen výpadek výroby elektrické energie po skončení životnosti jaderné elektrárny Dukovany a při postupném vyčerpávání zásob uhlí v rámci ekologických limitů jeho povolené těžby.
Náš postoj v otázce limitů těžby hnědého uhlí se změní jen v případě kladného výsledku krajského referenda.
Uvědomujeme si, že při celosvětovém, a zvláště evropském hnutí za eliminaci příčin klimatických změn bude stále dražší vyrábět energii z fosilních paliv.
Navíc je fosilní energetika největším znečišťovatelem ovzduší s nedozírnými dopady na zdraví lidí.
Chceme proto postupně energetiku převést na nové, čisté a bezemisní nebo nízkouhlíkaté technologie.
Proto podporujeme úspor y a využívání obnovitelných zdrojů energie, dostavbu dvou bloků jaderné elektrárny Temelín, modernizaci jaderné elektrárny Dukovany a rozumnou výstavbu elektráren na zemní plyn.
Předložíme zákon o podpoře úspor a výroby tepla z obnovitelných zdrojů,
zajistíme prostředky na kofinancování zelených energetických projektů obcí.
Program Zelená úsporám doplníme o metody, které nekladou nároky na vlastní zdroje občanů a rozšíříme možnosti jeho využití do dalších oblastí.
Jde zejména o podporu rekonstrukcí systémů centrálního zásobování teplem a o podporu úspor v panelových domech.
Považujeme za neodpovědné platit astronomické a neustále rostoucí částky za nejisté dodávky energií ze zahraničí.
Jsme proti neúměrnému zvyšování závislosti České republiky na dovozu paliv.
ROZUMNOU ROZPOČTOVOU POLITIKOU PROTI ZADLUŽOVÁNÍ
Dáváme přednost odpovědnému rozpočtovému hospodaření před politikou snižování daní příjmově nejsilnějším.
Naším dlouhodobým cílem v rozpočtové oblasti zůstává efektivní sociální stát s vyrovnanými veřejnými rozpočty.
Naší prioritou je rozpočtová konsolidace s cílem snížit deficit veřejných rozpočtů do roku 2013 pod 3 % HDP.
Chceme tak navázat na úspěšnou politiku sociálnědemokratických vlád, kterým se podařilo snížit podíl ročního deficitu na hrubém domácím produktu až pod 1 % (2006– 2007).
Vedle stabilizace příjmové strany rozpočtu budeme prosazovat opatření vedoucí ke zvýšení efektivity vládních výdajů včetně lepší kontroly nákladů na budování dopravní infrastruktury.
Posílíme rovněž pravomoci Nejvyššího kontrolního úřadu.
STŘÍZLIVÁ A ODPOVĚDNÁ DAŇOVÁ POLITIKA
Budoucí vývoj celkové míry daňové zátěže musí být výsledkem otevřené veřejné diskuse o tom,jaké veřejné služby a zajištění občané od státu požadují a co jsou za to ochotni zaplatit.
Je skutečností, že lidé jsou ochotni platit na daních více, mají-li záruku, že jim bude opora či pomoc v případě potřeby skutečně poskytnuta a že veřejné služby budou efektivní, a především kvalitní.
Nepřipravujeme zásadní plošné zvýšení daňové zátěže.
Daňové kvóty na úrovni hodnot z let 2005— 2007 pokládáme za přijatelné.
Musíme napravit přesunutí daňového břemene z příjmově nejsilnějších občanů na střední třídu a příjmově slabé vrstvy, které bylo důsledkem vlády ODS.
ZRUŠÍME ZDAŇOVÁNÍ SUPERHRUBÉ MZDY
Pokládáme za nespravedlivý princip dvojího zdanění odvodů na sociální a zdravotní pojištění.
Dále pokládáme za nespravedlivé, že v systému údajně „rovné daně“ (jednotné sazby) jsou vlastně tři sazby daně.
Nejvíce, asi 23 %, nyní zaplatí z přírůstku příjmu zaměstnanec, kter ý zaplatí daň i z toho, co už jednou státu odvedl na pojištění, méně platí podnikatel (OSVČ), asi 19 %, a jen z některých příjmů se skutečně platí nejnižší sazba 15 %.
PROGRESIVNÍ DAŇ JE SPRAVEDLIVÁ A LÉPE MOTIVUJE
Daňová progrese je podle zkušenosti všech zemí, které jsou hospodářsky i stavem demokracie vyspělejší než ČR, nástrojem vysoké motivace i sociálního smíru.
Vychází z prokázané skutečnosti, že nejvíce je nutno stimulovat nižší příjmové vrstvy, protože paradoxně aktivitou nejméně získávají.
Touto ekonomickou stimulací společnost ušetří na sociálních dávkách a prevenci sociálního vyloučení a kriminality.
To je důvodem, proč zrušíme rovnou daň a zavedeme progresivní zdanění příjmů fyzických osob.
Progresi posílíme u osob s ročním hrubým příjmem vyšším než 1,2 milionu korun zavedením dalšího zdaňovacího pásma ve výši 38 %.
Prosadíme systém, který zaručí vysokou schopnost konkurence vůči zbytku Evropy.
Daň z příjmu příjmově středním a nižším vrstvám neporoste.
V rámci podpory rodin s dětmi obnovíme možnost společného zdanění manželů s dětmi.
ZJEDNODUŠÍME A ZLEVNÍME VÝBĚR DANÍ
Zjednodušení daně z příjmu právnických osob pokládáme nadále za potřebné.
Zmenšit počet výjimek je vhodné, proto budeme v tomto směru hledat cestu ke shodě mezi všemi sociálními partner y na půdě „tripar tity“.
Zvýšíme sazbu daně z příjmů právnických osob ze současných 19 % na 21 %, což je úroveň z roku 2008.
Prosadíme postupné sjednocení výběru daní, cel, zdravotního a sociálního pojištění do jedné moderní státní instituce.
Toto opatření zjednoduší komunikaci poplatníků se státem, sníží administrativní náklady občanů i státu a zvýší celkovou efektivitu výběru daní a odvodů.
V rámci modernizace daňové správy zvýhodníme subjekty podávající daňová přiznání elektronickou formou.
NEBUDEME TOLEROVAT NEPOCTIVOST A DAŇOVÉ PODVODY
Usilujeme o trvalou aktivitu státní správy v boji s nepoctivostí v oblasti placení daní a cel včetně prohloubení legislativních nástrojů, jež má stát při potírání daňových úniků k dispozici.
Speciální pozornost bude věnována boji s miliardovými daňovými úniky v oblasti DPH a spotřebních daní, jež vznikají při obchodování s pohonnými hmotami.
ČSSD bude prosazovat postupné snížení limitu pro omezení hotovostních plateb a také další zpřísnění opatření směřujících proti praní špinavých peněz.
V rámci toho zavedeme majetková přiznání týkající se prokazování původu příjmů při nabytí vymezeného okruhu majetku evidovaného ve veřejných registrech.
U tohoto typu majetku by mohl finanční úřad na základě zákonem stanovených důvodů požádat do tří let od nabytí vlastnického práva o doložení původů příjmů umožňujících nabytí majetku.
V případě, že by původ peněz nebyl řádně doložen, mohl by finanční úřad nedoloženou část příjmů zdanit sankční sazbou ve výši 76 %.
Toto opatření by se týkalo výhradně majetku v pořizovací hodnotě vyšší než 2 mil. Kč, u nemovitostí v pořizovací hodnotě vyšší než 10 mil. Kč.
DŮSLEDNĚ PROTI HAZARDU
Prosadíme nový loterijní zákon, který v souladu s evropskými pravidly posílí transparentnost loterijního prostředí a zvýší pravomoci státu a obcí regulovat podnikání v této oblasti.
Usilujeme o zveřejňování všech relevantních informací týkajících se použití výtěžku z loterií a sázek a také o možnost, aby obce a města mohly závazně regulovat umístění všech typů povolovaných heren na jejich území včetně tzv. videoterminálů.
Usilujeme také o zvýšení povinného zákonného příspěvku na veřejně prospěšné aktivity o 15 % s tím, že tyto prostředky budou použity na podporu spor tu a kultury.
Podobně jako u tabákových výrobků a alkoholu se ČSSD zasadí o omezení reklamy na hazardní hry včetně sázení na internetu.
NOVÁ OPATŘENÍ PROTI LICHVĚ
Budeme trvale usilovat o zlepšení postavení občana v roli spotřebitele na finančním trhu.
Soustředíme se na omezení nekalých praktik při poskytování spotřebitelských úvěrů, včetně zavedení vládou určovaného limitu pro maximální výši RPSN (roční procentní sazbu nákladů) podle výše a charakteru půjčky.
Prosadíme koncept odpovědného půjčování, zvážíme zavedení tzv. sociálních bezúročných půjček pro občany v nouzi a znemožníme používání tzv. rozhodčích doložek u spotřebitelských úvěrů.
Budeme usilovat o podřízení nebankovních subjektů poskytujících půjčky občanům pod plný regulační dohled České národní banky.
PŘIPRAVÍME ZEMI NA ZAVEDENÍ EURA
Zavedení eura chceme uskutečnit v okamžiku maximálně výhodném pro Českou republiku.
Jsme toho názoru, že zavedení eura bude mít stabilizující efekty pro podnikání i veřejné finance.
ČSSD je přesvědčena o tom, že výhody přijetí eura převyšují možná rizika, jež je navíc možno do značné míry eliminovat vhodnou vládní politikou.
Mezi přímé a okamžité výhody patří odstranění kurzového rizika, odstranění některých transakčních nákladů pro občany i firmy, lepší odolnost proti měnovým krizím nebo vyšší transparentnost cen.
Dlouhodobým přínosem je růst mezinárodního obchodu,
zvýšení přímých zahraničních investic a
r ychlejší pokrok v reálné konvergenci.
ČSSD proto připraví reálnou strategii přijetí společné evropské měny.
ČSSD bude usilovat o to, aby Česká republika vstoupila do kurzového režimu ERM2 během let 2013—2014, a pokud to umožní hospodářský vývoj, aby ČR přijala společnou měnu v letech 2015—2016.
MANTINELY ÚČELNÉ PRIVATIZACE
Naše ekonomika již dosáhla v minulém období vysoké míry odstátnění, která mnohdy dokonce převyšuje míru privatizace velkých podniků v řadě zemí EU.
ČSSD proto pokládá za důležité definovat meze účelné privatizace státních či polostátních podniků tak, aby si stát udržel potřebný vlastnický vliv všude tam, kde pro to hovoří strategické, bezpečnostní, ekologické či ekonomické zájmy české společnost a veřejného sektoru.
Stát by si tak měl podle našeho názoru i v příštích letech udržet strategickou kontrolu nad podniky, jako je ČEZ či Letiště Praha.
Odmítáme privatizaci státem ovládaných významných podniků, jako je např. ČEPS, Mero, Čepro, České dráhy, Lesy ČR, Budvar nebo Česká pošta.
PROSPERITA UVNITŘ EVROPSKÉ UNIE
Podpoříme rozvoj sociálně tržnho hospodářství jako výchozího hospodářského a společenského modelu Evropské unie.
Zaměříme se na rovnost práv našich podnikatelů a zaměstnanců ve všech zemích unie.
Zvláštní pozornost budeme věnovat dosažení rovných podmínek pro naše zemědělství.
Budeme usilovat o změnu rozpočtu EU a jeho většímu posunu k financování vědy, školství a inovací.
Zejména v době hospodářské recese budeme iniciovat přesun prostředků z rozpočtu EU ve prospěch aktivní politiky zaměstnanosti.
Podpoříme aktivně iniciativy vedoucí k omezení a zrušení tzv. daňových rájů.
ZEMĚDĚLSTVÍ, POTRAVINOVÁ BEZPEČNOST A SOBĚSTAČNOST KOMPLEXNÍ ZEMĚDĚLSKÁ POLITIKA
Připravíme k diskuzi a následně prosadíme agrární politiku České republiky, která bude vycházet z principu zvyšování potravinové soběstačnosti České republiky a zvyšování konkurenceschopnosti našich zemědělců a potravinářů.
Budeme prosazovat zemědělskou politiku jako integrální součást strategie rozvoje venkova, lesnictví a především nové vodohospodářské politiky.
Budeme usilovat o udržení rozměru českého zemědělství na současné úrovni a místo jeho postupného útlumu, ordinovaného pravicovými vládami,
budeme hledat programy a podpor y pro alternativní využití zemědělské biomasy, zejména k rozvoji agroenergetiky, která by měla být i základem finanční konsolidace resortu.
Zajistíme nekonkurenci mezi potravinovým a nepotravinovým využitím zemědělské produkce.
EFEKTIVNÍ FINANCOVÁNÍ POVAŽUJEME ZA KLÍČOVÝ PŘEDPOKLAD KONKURENCESCHOPNOSTI
Zajistíme našim zemědělcům maximální možné dorovnání přímých plateb jako kompenzaci zatím nerovných podmínek nynější zemědělské politiky v rámci EU.
Naším cílem je dosáhnout stejných podmínek pro naše zemědělce, jako jsou ve starých zemích EU.
V rámci národních podpor budeme usilovat o zavedení faktoringu (krátkodobého odkupu pohledávek), ručení úvěrů a podpory splácení úroků z úvěrů.
Budeme prosazovat programy, které povedou ke zvýšení efektivních investic do zemědělské a potravinářské výroby s cílem rozvíjet konkurenceschopnost českých výrobců v globální ekonomické soutěži
PODPOŘÍME ŽIVOT NA VENKOVĚ
Budeme usilovat o udržení a zvyšování zaměstnanosti na venkově, podpoříme zejména mladou generaci ve snaze setrvání na venkově.
Je pro nás nepřijatelné, aby venkov byl v budoucnu místem, kde žijí pouze starší generace nebo lidé s nejnižšími příjmy.
Budeme usilovat o udržení každého pracovního místa na venkově a vytváření nových pracovních příležitostí v zemědělství, lesnictví a všech navazujících podnikatelských oblastí.
Hlásíme se i k tomu, že alespoň částečně napravíme některé chyby, které vznikly v procesu restituce a transformace v 90. letech, zejména v těch případech, kde lze vysledovat selhání státu nebo jeho institucí.
Nedílnou součástí naší politiky na venkově bude nadále podpora tradic a spolkového života (rybářů, chovatelů, zahrádkářů, včelařů, myslivců, sportovců, hasičů, folkloru atd.) jako součásti naší národní identity.
PODPOŘÍME KVALITNÍ POTRAVINÁŘSKÉ VÝROBKY
Budeme podporovat národní značku kvality KLASA a
podpoříme kvalitní regionální potravinářské výrobky.
Zefektivníme marketingovou podporu potravin s cílem prosadit kvalitní české výrobky jak na našem domácím trhu, tak na trzích zahraničních.
Budeme podporovat rozvoj výroby a produkce biopotravin.
Vytvoříme takové kontrolní mechanismy a postupy, které omezí nekalé a diskriminační praktiky velkoobchodních řetězců vůči zemědělcům a potravinářům.
diskriminační a nekalé praktiky především zahraničních velkoobchodních řetězců a
vytvoříme efektivní kontrolní procesy s důsledným postihováním zjištěných provinění.
UDRŽÍME NAŠE PŘÍRODNÍ BOHATSTVÍ
Vodu, půdu a les považujeme za strategické a nenahraditelné zdroje, kterými naše země disponuje.
Vodu považujeme za strategickou surovinu budoucnosti.
Nedopustíme privatizaci státních podniků Lesy ČR či privatizaci jednotlivých povodí.
Ve všech státních podnicích necháme zpracovat dlouhodobé strategie rozvoje a budeme usilovat o efektivní hospodaření těchto podniků.
ODPOVĚDNOST K ŽIVOTNÍMU PROSTŘEDÍ
Usilujeme o udržitelný rozvoj, kter ý vede k naplnění rostoucích potřeb lidí v souladu se životním prostředím.
Uchování životního prostředí je důkazem naší generační kultur y a odpovědnosti vůči našim dětem.
Sobě i budoucím generacím dlužíme vytváření životního prostředí, které uchovává a rozvíjí přírodní i kulturní hodnoty.
Přijímáme závazek snižovat znečištění ovzduší, půdy a vod.
Vytvoříme legislativní předpoklady pro to, aby došlo ke snížení emisí skleníkových plynů a dalších škodlivých látek minimálně o 50 % do roku 2050.
V oblastech se zhoršenou kvalitou ovzduší, především na Ostravsku a Ústecku, omezíme průmyslové znečištění revizí integrovaných povolení, snížíme znečištění z dopravy zvýhodněním nákupu vozidel na alternativní pohon pro rezidenty a mýtným pro vjezd do center měst.
Dále předložíme novou úpravu zákona o ochraně ovzduší s cílem zamezit spalování nedovolených paliv v domácnostech.
Jsme připraveni nést odpovědnost za zdravý rozvoj venkova, krajinotvornou funkci moderního zemědělství a uchování zdravých lesních ekosystémů, které mají význam pro zachování života a bilanci vody v krajině.
Zvýšenou pozornost věnujeme vodnímu hospodářství.
Voda se v příštích desetiletích stane i v centru Evropy jedním z nejcennějších surovinových zdrojů a její dostatek i kvalita důkazem mír y péče o životní prostředí.
Za tím účelem vyhlásíme program obnovy a výstavby nových rybníků a retenčních nádrží.
Zároveň je nutno se vyrovnávat s důsledky klimatických změn.
Zajistíme taková protipovodňová opatření, která za podmínky šetrnosti k přírodě povedou k posílení a obnovení schopnosti krajiny zadržet vodu.
Musíme co nejvíce snížit povodňová rizika ohrožení životů a majetku lidí.
Tato opatření, pokud se provedou plošně a včas, jsou nejlevnějším a zároveň nejúčinnějším nástrojem ochrany před stále častějšími povodněmi na jedné straně a na druhé straně nástrojem prevence před důsledky očekávaných dlouhých období sucha.
Začneme podporou druhové a věkové rozmanitosti lesních porostů,
provedeme revitalizaci toků a niv, a
zahájíme proces, který povede k přizpůsobení zemědělské krajiny a zemědělství stále častěji hrozícímu suchu.
Do fi nancování kanalizací a čistíren odpadních vod zapojíme i provozovatele vodovodů a kanalizací.
Podpoříme obce při plnění jejich povinnosti redukovat množství odpadu ukládaného na skládky.
Jde zejména o systémy využití vytříděného bioodpadu pro kompostování nebo využití jako paliva v zařízeních na energetické využití odpadu II. generace.
SOLIDÁRNÍ SPOLEČNOST
OBRANA A ROZVOJ DEMOKRATICKÉHO SOCIÁLNÍHO STÁTU
Demokratický sociální stát je standardní evropskou hodnotou, kterou chceme dále rozvíjet.
Náklady českého sociálního státu patří v současnosti absolutně i relativně k nejnižším v Evropě.
V relativním vyjádření jsou téměř o třetinu nižší, než je evropský průměr, a v absolutním vyjádření je rozdíl ještě dramaticky vyšší.
Představa pravice o dalším omezení sociálního státu a veřejně poskytovaných služeb je lacinou propagandou a vědomou fikcí.
Nerespektuje ani základní fakta, nebere ohled na rozevírání nůžek mezi bohatstvím a chudobou, stárnutí populace, potřebu zkvalitňování lékařské péče, vzdělání a objektivní vyrovnávání nákladů našich sociálních služeb s vyspělým světem.
Moderní sociální stát je nástrojem motivace a spravedlnosti vyspělých zemí.
Současně je i zárukou prosperity celé společnosti.
Stále však hledáme cesty k jeho zefektivnění a posílení jeho ochranných i motivačních funkcí.
My, sociální demokraté, jsme si vědomi, že demokratický sociální stát nemůže být rozhazovačný a tolerovat zneužívání sociálních výhod.
Musí však zaručit rovné příležitosti na trhu práce a v podnikání.
Zvláště v období probíhající hospodářské krize musíme dbát na to, aby každá koruna investovaná do sociální sítě byla racionálně odůvodněná.
Nelze však přehlížet, že v mezinárodním srovnání stále vynakládáme v řadě oblastí daleko méně, než postačuje k důstojnému životu
, ať už jde o důchody
podporu rodin s dětmi,
sociální služby,
dostupnost bydlení nebo
školství a
zdravotnictví.
A také, že na krizi nesmějí doplácet sociálně potřební a ti, kteří ji nezavinili.
STÁTEM GARANTOVANÝ DŮCHOD A VYVÁŽENÁ PENZIJNÍ REFORMA
Naše země dosud vydává na důchody mnohem méně, než je evropský průměr.
Relativně o třetinu méně, absolutně pak ještě méně.
Důchody jsou u nás proto citlivější položkou než jinde.
Zvyšování důchodů a podobných dávek musí respektovat skutečnost růstu životních nákladů příslušných skupin i celkový růst příjmů.
Životní náklady důchodců zpravidla rostou r ychleji než průměrná inflace.
Proto budeme prosazovat vyšší nárůst důchodů než růst životních nákladů důchodců tak, aby se reálná hodnota důchodů udržela alespoň na úrovni 55 % průměrné čisté mzdy.
Uskutečníme v této souvislosti také jednorázovou „drahotní“ kompenzaci (tzv. třináctý důchod) z dividendy ČEZu ve výši 2.400 Kč.
Zavedeme minimální důchod pro samostatně žijícího důchodce ve výši 1,2násobku životního minima.
ČSSD si je vědoma nutnosti dalších změn důchodového systému a má o nich jasnou představu.
Budeme usilovat o to, aby pokračování důchodové reformy v ČR bylo výsledkem politické dohody parlamentních stran realizované po projednání jejích hlavních principů se zástupci zaměstnanců a zaměstnavatelů.
Důrazně odmítáme experiment se zaváděním povinného kapitálového připojištění na úkor průběžného systému (tzv. opt-out), protože by ohrožoval současnou generaci důchodců a mladší generaci nutil platit do systému dvakrát.
Naopak budeme usilovat o zachování a další rozvoj průběžného systému financování penzí, který je schopný zajistit dostatečnou náhradu mzdy ve stáří, při invaliditě, osiření a ovdovění, a účinně tak chránit společnost před nárůstem chudoby.
Postupný nárůst důchodového věku a počtu odpracovaných let se díky prodlužování očekávané délky života stává nutností.
Systém bude nabízet určitou pružnost s kompenzací podle pojistných metod.
U vybraných rizikových povolání považujeme za vhodné umožnit dřívější odchod do důchodu na základě dodatečného povinného pojištění placeného zaměstnavatelem s podporou státu.
Podporujeme změny systému dobrovolného důchodového připojištění a podobných produktů životního pojištění tak, aby mobilizovaly větší zdroje pro zabezpečení stáří.
STOP POPLATKŮM U LÉKAŘE
České zdravotnictví dosahuje dlouhodobě v mezinárodním srovnání velmi dobrých výsledků a svou kvalitou a dostupností zdravotní péče patří ČR k nadprůměru zemí Evropské unie.
Za vysokou kvalitou českého zdravotnictví stojí předvším schopní a pracovití lékaři a zdravotní sestry.
Sociální demokracie vnímá a prosazuje zdravotnictví jako veřejnou službu založenou na principu solidarity zdravých občanů s nemocnými, která je zajišťována prostřednictvím veřejného neziskového zdravotního pojištění.
Počítáme se zachováním dostupné zdravotní péče hrazené z veřejného zdravotního pojištění a zachováním vysokého standardu nezbytné lékařské péče pro všechny občany.
Jsme si vědomi, že moderní lékařská péče je stále dražší a vyžaduje vložit více peněz do systému.
Řešení však nevidíme v neodůvodněném a plošném zvyšování spoluúčasti pacientů.
Zásadně odmítáme návrhy české pravice, aby lidé museli platit za léčbu běžných nemocí či provádění běžných operací, jako jsou například chřipka, operace kýly nebo křečových žil.
Lepší organizace, výbava efektivní technikou a promyšlená centrální léková politika umožňují, jak jsme si ověřili, ušetřit miliardy.
Nejsou vyčerpány ani ekonomické přínosy moderních informačních systémů a odborné specializace.
Považujeme za vhodné otevřít cesty k dalšímu připojištění pro nadstandardní podmínky péče.
Podpoříme zásadu nabídky minimálně jednoho plně hrazeného léku ve skupině s případnou možností žádosti o odůvodněnou bezplatnou výjimku.
Bariéry ve zdravotnictví je nutno odstraňovat, nikoli budovat.
Máme za to, že většina poplatků zavedených ve zdravotnictví se neosvědčila a nepochybně nepomohla zlepšení vztahů mezi pacienty a zdravotníky.
Nejsme proti rozumné motivační spoluúčasti, chceme pouze zrušit její neefektivní a asociální formy.
Jsme pro spoluúčast pacientů formou dobrovolného pojištění.
Jsme pro takové zefektivnění systému, ve kterém půjde více peněz na náročné léčby a ve kterém dojde ke zkrácení čekacích lhůt pro nákladné léčebné výkony.
Budeme garantovat limit maximální roční spoluúčasti u chronicky nemocných pacientů.
STOP PRIVATIZACI NEMOCNIC A ZDRAVOTNÍCH POJIŠŤOVEN
Předpokladem rozvoje kvality a dostupnosti zdravotnické péče je nejen uchování dostatečné sítě veřejných nemocnic, ale především uchování veřejnoprávního charakteru zdravotního pojištění.
Ze zásady nejsme proti soukromým prvkům ve zdravotnictví.
Trváme ale na neziskových principech klíčových zdravotnických zařízení, zejména fakultních a krajských nemocnic a zdravotních pojišťoven.
Jsme proti takovému propojování pojišťoven a zdravotnických zařízení, které vede ke vzniku soukromých zdravotnických monopolů.
Zahájíme program komplexních rekonstrukcí a modernizací státních nemocnic a léčeben s cílem zlepšit komfort pacientů.
PODPORA RODIN S DĚTMI MÍSTO ŠKRTŮ
V sociální politice zlepšíme situaci dětí a rodičů, kteří se o ně starají.
Reforma, která proběhla za vlády ODS, zvýhodnila pouze nejbohatší vůči všem ostatním.
Tedy vůči těm, kdo zabezpečují dlouhodobou stabilitu sociálního systému.
Právě rodiny s dětmi byly nejvíce postiženy dodatečným zdaněním ve formě zdravotnických poplatků, DPH, inflace, skokové liberalizace nájemného atd.
To je nutno rodinám vrátit.
Ať už dětskými přídavky, vyššími daňovými odpočty (bonusem), společným zdaněním manželů, zvýhodněním v reformovaném důchodovém systému, či rozšířením možností čerpání rodičovského příspěvku.
Podpora rodin s dětmi není sociální dávkou, je to investice do budoucnosti.
Výchova dětí v rodině nesmí být důvodem ke snížení životní úrovně, které často postihuje zejména ženy.
Považujeme za nutné zajistit mladým ženám a mužům rovný přístup ke vzdělání, cestu k bydlení a kvalitní práci.
Proto zavedeme zvýhodněné půjčky na studium, zvýšíme a odstupňujeme sociální stipendia pro studující.
Znovu zavedeme státní podpory na získání startovacích bytů pro mladé rodiny, podpoříme novomanželské půjčky na pořízení a modernizaci bytu s odpočtem části dluhu při narození dítěte.
Zasadíme se o rozšíření zařízení péče o děti včetně pro děti do tří let, a to jak rozšířením veřejných služeb například v oblasti školek a jeslí, tak podporou zaměstnavatelů při jejich zřizování.
To bude základem naší propopulační strategie.
KVALITNÍ SOCIÁLNÍ SLUŽBY DOSTUPNÉ VŠEM POTŘEBNÝM
Zlepšíme kvalitu sociálních služeb s ohledem na potřeby všech klientů.
Zvýšíme informovanost občanů o dostupnosti sociálních služeb.
Budeme naslouchat potřebám všech klientů sociálních služeb.
Bez ohledu na zřizovatele spravedlivě rozdělíme dotace poskytovatelům sociálních služeb podle moderního komunitního plánu.
Prosadíme dlouhodobé plánování významné části grantů na 3 až 4 roky.
Zabezpečíme kontrolu kvality jednotlivých poskytovatelů péče.
Podpoříme projekty zaměřené na integraci seniorů, lidí se zdravotním postižením a sociálně vyloučených.
Chceme zodpovědně řešit důsledky sociálního vyloučení zejména v oblasti sociálních služeb, ale i v oblasti vzdělávání, zdraví a zdravotní péče.
Zasadíme se o dostupné stacionáře pro senior y.
Rozšíříme projekty pro aktivní podporu zaměstnanosti lidí se zdravotním postižením při jejich uplatnění na pracovním trhu.
Budeme podporovat sociální služby neústavního typu, které umožní lidem žít v jejich přirozeném prostředí.
Zlepšíme začleňování dětí opouštějících v dospělosti dětské domovy do občanského života.
Zasadíme se o sjednocení agend dětských práv pod jedno ministerstvo, neboť v současnosti je tato péče roztříštěná, což ohroženým dětem a dětem v ústavní péči neprospívá.
Vytvoříme podmínky k tomu, aby se zvyšovala odbornost a kvalifikace soudců specializovaných na opatrovnické záležitosti.
ROVNÉ PŘÍLEŽITOSTI
Politika rovnosti příležitostí je neoddělitelně spojena se snižováním ekonomické a sociální nerovnosti.
Pokud má být dosaženo skutečně udržitelného ekonomického a sociálního rozvoje musí mít muži a ženy stejná práva a příležitosti ve všech oblastech ekonomiky a společnosti.
Sociální demokracie v této oblasti navazuje na své historické tradice, kdy bojovala za volební právo žen, zlepšení jejich sociálního postavení a za právo svobodné volby.
Zdůrazňujeme, že rovnost příležitostí je vyjádřením tolerance a porozumění k potřebám druhého.
Uplatňování rovnosti příležitostí vyžaduje rovné zastoupení a účast mužů a žen v zaměstnání, rozhodovacích procesech, stejně jako ve společenském, kulturním a občanském životě.
ÚČINNOU POMOC VŠEM OBĚTEM DISKRIMINACE
Jakákoliv diskriminace je nepřípustná.
Zasadili jsme se o přijetí antidiskriminačního zákona a zařadili jsme se tak po bok vyspělých zemí v jejich boji proti různým formám diskriminace ve společnosti.
Jsme si však vědomi nedostatečnosti tohoto zákona a budeme prosazovat jeho novelizaci s cílem zvýšit jeho účinnost.
Zasadíme se o podporu obětem diskriminace tak, aby jim byla poskytnuta bezplatná právní pomoc.
Prostřednictvím úřadů práce a inspektorátů práce se zaměříme na monitorování diskriminace všech sociálně ohrožených skupin.
Chceme zároveň prostřednictvím osvěty a veřejné diskuse o tomto tématu působit na oběti diskriminace, aby se podílely na své obraně.
Zaměříme se na vzdělávání soudců v oblasti diskriminace.
Stejně tak chceme velkou pozornost věnovat problematice obětí domácího násilí.
SOCIÁLNĚ ZAMĚŘENÁ BYTOVÁ POLITIKA
Dostupnost přiměřeného bydlení pro všechny generace je součástí skutečné sociální politiky.
Prosadíme zákon o sociálním bydlení.
Bydlení je nejen materiální a kulturní hodnotou, ale do značné míry ovlivňuje parametry spokojeného rodinného života a výchovy dětí.
Bydlení je nutno zajistit koordinací politik centrálních, krajských a místních orgánů.
Prosadíme spravedlivou úpravu nájemného v zákoně o místně obvyklém nájemném a novou úpravou nájemních vztahů, přičemž za místně obvyklé nájemné bude považována cenová úroveň dosažená v roce 2010.
Nájemní smlouvy budou mít zákonem stanovenou minimální dobu platnosti 5 let.
Nepřipustíme výpověď nájemní smlouvy bez splnění podmínek zákona.
Podpoříme mladé rodiny s dětmi při získání prvního bytu nebo při rekonstrukci staršího bytu formou „novomanželských půjček“, tj. zvýhodněných půjček mladým lidem do 40 let s odpočty na každé narozené dítě.
Zachováme podporu stavebního spoření a hypoték.
Pro případ, kdy se občané v důsledku nezaměstnanosti dostanou do platebních problémů a zhorší se finanční situace jejich domácností,
připravíme systém refinancování hypoték.
Tyto systémy lze připravit ve spolupráci s bankami tak, aby vyžadovaly jen minimální příspěvky z finančních prostředků státu.
Znovu zavedeme systematickou podporu výstavby a rekonstrukce bytového fondu.
Podpoříme rekonstrukce především u panelových domů,
výstavbu technické infrastruktury pro rodinné domy zejména na venkově a
výstavbu nájemních bytů a bytů pro sociálně a zdravotně handicapované spoluobčany.
Prosadíme změnu právního rámce EU tak, aby zdroje evropských fondů byly použitelné pro sociální výstavbu a rekonstrukce domů.
MOTIVACE A POMOC K ZÍSKÁNÍ PRÁCE
Zjednodušíme a zprůhledníme systém sociálních dávek včetně účinného postihu a prevence jejich zneužití.
Na základě individuálního přístupu nabídneme lidem bez práce účinnou pomoc při návratu do zaměstnání např.
formou efektivní nabídky rekvalifikačních programů,
podporou začínajícím podnikatelům nebo
nabídkou veřejně prospěšných prací apod.
To vše má význam pro zachování pracovních návyků, které jsou hlavní ochranou proti pasti chudoby a sociálního vyloučení.
Důraz klademe také na vytváření podmínek pro úspěšný návrat žen a mužů do zaměstnání z rodičovské dovolené.
V tomto směru podpoříme možnosti zkrácených úvazků pro matky nebo otce s dětmi.
Za důležité v této souvislosti považujeme slaďování pracovního a rodinného života.
Usilujeme o dostupné veřejné služby jak pro rodiny s dětmi, tak i pro rodiny seniorů (aktivní podpora jeslím, mateřským školám, školním družinám, denním stacionářům pro seniory a dalším typům služeb pro rodiny).
POSÍLENÍ PRÁV ZAMĚSTNANCŮ
Posílíme ochranu práv zaměstnanců danou Zákoníkem práce a nedopustíme zavádění experimentů typu výpovědi z práce bez udání důvodů nebo zkrácení výpovědní lhůty, jak to navrhovala bývalá vláda Mirka Topolánka.
Zrušíme také asociální opatření, které odkazuje nezaměstnané a jejich rodiny po šesti měsících k živoření na úrovni existenčního minima.
Zvážíme daňové zvýhodnění zaměstnavatelů při realizaci sociálních programů pro zaměstnance.
Budeme podporovat rozvoj kolektivního vyjednávání.
Zasadíme se o zvýšení ochrany zaměstnanců, zvlášť v době postupující hospodářské krize a zvýšení rizika platební neschopnosti podniků.
Finanční prostředky určené na výplatu prokazatelně odpracovaných mezd v době hromadného propouštění nesmějí být blokovány nebo použity na jiný účel.
Obnovíme nemocenskou v prvních 3 dnech nemoci, která byla od ledna 2008 zrušena v rámci tzv. reformy veřejných financí prosazené vládou Mirka Topolánka a
zasadíme se o pravidelnou valorizaci minimální mzdy cestou jejího postupného zvyšování alespoň o 500 Kč ročně.
BOJ SE SOCIÁLNÍM VYLOUČENÍM
Chceme-li začlenit sociálně vyloučené lidi do společnosti, a hlavně předcházet jejich vyloučení, za základ nutných změn v krajích a obcích považujeme komunitní a terénní sociální práci.
Sociální práce nejen zprostředkovává dostupnou pomoc a podporu, nýbrž vytváří i podmínky k tomu, aby se rodiny i jednotlivci sami aktivně zapojovali do řešení problémů.
Za alarmující považujeme postavení Romů a
dalších obyvatel ohrožených sociálním vyloučením.
Jsme stranou, která je už nyní připravena otevřeně a ve spolupráci s dalšími lidmi i institucemi hledat účinná řešení založená na rovném přístupu a na zásadách sociálního začleňování.
Budeme podporovat rozvoj Agentur y pro sociální začleňování v romských lokalitách, jejíž působnost by měla být vymezena zákonem.
Pokus Topolánkovy vlády ji založit a nechat působit byl v praxi neúspěšný, agentura nezískala dostatečnou důvěru Romů.
Její existence je důležitá pro účinnou veřejnou službu všude tam, kde se vyskytuje sociální vyloučení, má zamezovat a odstraňovat jeho následky.
VZDĚLANOSTNÍ SPOLEČNOST
CELOŽIVOTNÍ VZDĚLÁVÁNÍ
Každému občanu musí naše společnost nabízet šanci k uplatnění úměrnou jeho píli a schopnostem.
Předpokladem takového uplatnění je systém celoživotního vzdělávání a rovná šance v přístupu na trh práce.
Moderní hospodářství vyžaduje nepřetržitý proces osvojování si nových znalostí a dovedností.
Vzdělání odstraňuje sociální bariéry, rasové, kulturní a jiné předsudky.
Dobrá spolupráce rodiny a školy je důležitým předpokladem vzdělanostní společnosti.
DOSTUPNOST VŠECH FOREM VZDĚLÁNÍ
Kvalifikace, důvtip a pracovní disciplína musí zůstat hlavními silami české společnosti.
Dostupnost všech forem vzdělání, přiměřená individuálním schopnostem, je základním předpokladem využití šance, kterou nabízí globalizace.
Každý promarněný talent, každou nerozvinutou dovednost osobnosti draze zaplatíme.
Ztrátu talentů např. i ze sociálních důvodů si nemůžeme dovolit.
ROK BEZPLATNÉ PŘEDŠKOLNÍ PŘÍPRAVY
Chování a vztah dítěte ke vzdělání začíná v rodině.
Podpora rodičů řádně vychovávajících své děti je zásadním faktorem vzdělávací politiky.
Součástí motivace je vazba sociálních dávek na řádné plnění výchovných povinností.
K základům školské vzdělávací soustavy patří předškolní výchova.
Proto chceme zajistit dostupnost kvalitních forem péče o děti (jesle, mateřské školy, dětská centra, přídavné třídy apod.) pro děti všech rodičů, kteří o ně projeví zájem.
Rozhodně trváme na povinném roku bezplatné předškolní výchovy v mateřské škole či v podobném zařízení.
Připravuje dítě na vstup do školy;
poskytuje mu základní návyky a dovednosti, vychovává k disciplíně a životu v kolektivu.
DŮSTOJNÉ POSTAVENÍ UČITELŮ
Kvalitní veřejná škola je založena především na motivovaných, kvalifikovaných a důstojně odměňovaných učitelích, kteří ve svém zaměstnání vidí dobrou perspektivu uplatnění.
Proto zvýšíme platy učitelů a ostatních pracovníků ve školství.
ROZVOJ TALENTŮ, POMOC SLABŠÍM
Základní škola musí věnovat zvláštní pozornost dětem s talentem, dětem, které nezvládají první kroky ve škole,a dětem se specifickými potřebami.
Individuální péče na základním stupni vzdělání může většinu těchto překážek překonat a schopnosti jedince rozvinout.
Péče o děti, které potřebují pomoc a podporu, je v souladu s praxí vyspělých zemí základním krokem k překonání bariér.
Je důležité poskytovat tuto péči plošně, protože je to nejlepší obrana proti chudobě a sociálnímu vyloučení a naopak nejlepší cesta k začleňování do společnosti.
VÝCHOVA K MORÁLCE, TVOŘIVOSTI A JAZYKOVÝM ZNALOSTEM
Od základní školy je nutno vyváženě podporovat pr vky, které učí žáky obecné i pracovní morálce a tvořivému řešení problémů.
Ukazuje se, že ve srovnání se vzdělanostně nejvyspělejšími zeměmi dosud zaostáváme ve výuce angličtiny, dalších cizích jazyků a v matematice.
Podpora těmto předmětům neznamená útlum v jiných oborech.
Je důležité uchovat přednost našeho vzdělávacího systému, kter ý u středních škol kombinuje všeobecné vzdělání a profesní přípravu.
Musíme zachovat pestrou nabídku učebních oborů středních odborných škol.
Posilovat složku všeobecného vzdělání, které je nutným předpokladem k následnému studiu a flexibilitě v celoživotním učení.
Naším cílem je zvyšovat společenskou prestiž kvalifikovaných dělnických a technických povolání.
STÁTNÍ MATURITY JEN PO ZODPOVĚDNÉ PŘÍPRAVĚ
Upravený systém státních maturit či jejich alternativy by měl být spuštěn tepr ve po kvalitní a zevrubné přípravě škol, pedagogů a studentů.
Minulá vláda a bohužel i ta současná, takovou přípravu nezajistila.
KVALITA VYSOKOŠKOLSKÉHO VZDĚLÁNÍ BEZ ŠKOLNÉHO
V populaci dvacetiletých je vysokoškolské vzdělání nejdynamičtější složkou vzdělávací soustavy.
V této populaci již máme stejně vysokoškoláků jako vyspělé země.
Nyní je nutno zvýšit kvalitu tohoto studia.
Zdroje vysokých škol musí v budoucnosti více záviset na výsledcích jejich práce v odborné i pedagogické oblasti.
Nutné je odpovídající odměňování pedagogických a odborných pracovníků.
Akademické svobody jsou základní podmínkou rozvoje vysokých škol.
Proto trváme na zachování samosprávy v terciárním školství.
Školné nepokládáme za faktor, kter ý by zkvalitnil studium.
Nepodpoříme jeho zavedení na veřejných vysokých školách.
Úspěch je podmíněn funkčností celoživotního vzdělávání, jehož význam roste v podmínkách rychlého rozvoje poznatků a technologií.
Další učení musí pokračovat i po absolvování škol v rámci dalšího vzdělávání.
RŮST INVESTIC DO ŠKOLSTVÍ, VÝZKUMU A VÝVOJE
Vzdělanost lidí a úroveň vědy a vývoje jsou nutnou podmínkou naší budoucí prosperity.
Školský systém je součástí soustavy podpory výzkumu a vývojev soukromé i veřejné sféře.
Propojení škol s výzkumnými a vývojovými centr y je předpokladem úspěšného rozvoje kvality výuky a kvalifikace učitelů i žáků.
Předpokladem úspěchu je stabilizace učitelských kolektivů a vědeckých týmů.
Ve střednědobém výhledu je třeba navýšit investice do vzdělání na všech typech veřejných škol, vědy a vývoje na úroveň nejvyspělejších zemí.
Hospodářská recese nesmí negativně ovlivnit veřejné výdaje na výzkum a vývoj.
Systém financování vědy, musí být korigován způsobem, který umožní další rozvoj Akademie věd ČR a ostatních veřejných výzkumných institucí.
Sociální demokracie se distancuje od modelu financování vědy, zásadně omezuje činnost Akademie věd ČR
SPOLEČNOST BEZPEČÍ
OCHRANA ŽIVOTA, SVOBODY A DALŠÍCH PRÁV
Základní povinností státu je ochrana života, svobody a vlastnictví.
Lidé musí cítit právní jistotu, tj.  potřebnou akci a předvídatelnost jednání státních institucí, ať už správních, policejních nebo justičních.
Lidé opravdu musí zřetelně pociťovat, že slušnost a dodržování práv a povinností se vyplatí.
Provedeme důsledné a především skutečné změny v Policii ČR, jejichž cílem je, aby se policie stala efektivním nástrojem státu pro prevenci a řešení kriminality.
Cestou personálních a procesních auditů na Policejním prezidiu Policie ČR snížíme stav nadbytečných nebo dublujících se funkcí a doplníme personální stavy nových krajských ředitelství.
Naší prioritou je stabilizace policejního sboru a výchova nových odborníků.
Je nutné uskutečnit nábor kvalitních uchazečů o práci u policie na základě dlouhodobé strategie se zaměřením na potenciální uchazeče již na základních a středních školách.
Zabráníme odchodu zkušených a schopných policistů změnou služebního zákona a zásadním způsobem přepracujeme systém jejich vzdělávání, aby nadále nedocházelo ke snižování objasněnosti
Dosavadní inspekci policie nahradíme nezávislou generální inspekcí, která nebude podřízena žádnému ministerstvu, ale přímo Úřadu vlády ČR, a která bude garantovat nezávislost a funkčnost prověřování trestné činnosti policistů.
Zefektivníme boj proti závažné kriminalitě sjednocením policejních útvarů v Národním kriminálním úřadě.
Z prostředků zabavených pachatelům trestné činnosti vytvoříme zvláštní fond na financování prevence kriminality a na příspěvky obětem trestných činů.
Podpoříme všechny složky integrovaného záchranného systému, policisty, hasiče a záchranáře.
Vytvoříme specializovaný fond pro obnovu hasičské techniky pro sdružení dobrovolných hasičů, do kterého budou pojišťovny povinně odvádět 1 % ze svého zisku.
Do bezpečnostní problematiky kromě státu zasahují v rámci svých podnikatelských aktivit také soukromé bezpečnostní agentury.
Základem pro kvalitní a profesionální činnost těchto agentur je stanovení legislativních podmínek pro jejich činnost.
Zpracujeme a navrhneme samostatný zákon o soukromých bezpečnostních službách, kde budou jasně dána přísná pravidla pro práci agentur a jejich kontrolu.
BOJ PROTI EXTREMISMU
Politický extremismus a radikalismus se stává vážným společenským problémem.
Postupující hospodářská krize a narušení sociálního smíru je živnou půdou pro jeho další růst.
Sociální demokracie bude důsledně bojovat proti všem projevům etnické, rasové a třídní nesnášenlivosti.
Zaměříme se nejen na represivní opatření vůči nim, ale také na sociální prevenci.
Stát v boji s extremismem musí zkoordinovat činnost policie i zpravodajských služeb a musí obcím poskytnout bezplatný poradenský servis.
NEKOMPROMISNÍ BOJ PROTI KORUPCI
Není pochyb o tom, že korupce má vážné dopady na fungování státu a celé společnosti.
Korupce totiž ohrožuje samu podstatu demokracie a podkopává důvěru občanů v právní stát.
Proto musí být boj s korupcí prioritou každé vlády, která to s demokracií myslí vážně.
Je nutné vyslat jasný a vážně míněný signál všem orgánům činným v trestním řízení, že jejich aktivní práce na poli boje proti korupci je vítána a nikdo za ni nebude plísněn či dokonce trestán.
Současně s tím musí být jasně deklarována podpora aplikaci zásady „padni komu padni“ v praxi.
Podporujeme soubor vládních protikorupčních opatření, kter ý považujeme za dobr ý základ celkového boje s korupcí.
Upravíme také fungování specializovaných policejních útvarů a posílíme speciální útvary státních zastupitelství.
Rozšíříme působnost zákona o střetu zájmů, aby nebylo možné nadále zneužívat informací a postavení při přechodu vysokých státních úředníků a politiků z veřejné do soukromé sféry.
Prosadíme také zákon o lobbingu, který donutí politiky pod pokutou zveřejňovat informace o schůzkách s lobbisty, kteří se snaží ovlivnit jejich rozhodování.
Bezodkladně přijmeme Úmluvu o boji proti korupci EU z roku 1997 a v jejím kontextu doplníme prováděcí české zákony.
Dokončíme také ratifikaci Úmluvy OSN proti korupci z roku 2003.
Ukazuje se, že je nutné zásadně zvýšit transparentnost a efektivnost vynakládání veřejných prostředků.
Oblast veřejných zakázek patří v ČR k nejvíce diskutovaným problémům a je považována za jeden z největších zdrojů korupce.
Navrhujeme proto vytvořit nový systém zadávání a kontroly veřejných zakázek, kter ý lépe definuje celý systém, odpovědnost a kontrolu při veřejných výběrových řízeních.
Zavedením povinných veřejných elektronických pro nákupy standardního zboží a služeb veřejnými institucemi posílíme průhlednost a zajistíme nižší ceny.
Do výběrových řízení ve veřejné sféře se nebudou moci přihlásit fi rmy, které se prokazatelně dopustily korupčního jednání (tzv. černé listiny) nebo společnosti, které mají tzv.  anonymní listinné akcie na majitele.
VSTŘÍCNOST VEŘEJNÝCH SLUŽEB
Povedeme státní správu tak, aby co nejméně omezovala svobody občana.
Trváme na tom, že by veřejný sektor neměl opakovaně vyžadovat jednou poskytnuté informace.
Zabezpečíme dostupnost co největšího množství informací o veřejném sektoru.
Stát bude o občanech shromažďovat jen potřebné a odůvodněně požadované informace.
Prosazujeme vizi kvalitní státní správy postavené na kariérním postupu, výchově a vzdělávání pracovníků, na systému, který zaručuje personální perspektivu jako odměnu za odbornost, loajalitu a aktivitu.
Zasadíme se o naplňování již účinných ustanovení služebního zákona a dopracujeme jeho zbývající ustanovení tak, aby státní služba mohla být plnohodnotně zavedena do konce volebního období.
Zpracujeme revizi kompetenčního zákona s cílem racionalizace a snížení ústředních orgánů státní správy.
Zastavíme neuvážený a pochybný rozprodej státního majetku, zejména nemovitostí a
provedeme transparentní revizi hospodaření s majetkem státu v období let 2006—2009.
NÁVRAT K PRÁVNÍMU STÁTU A PODPORA PŘÍMÉ DEMOKRACIE
V posledních letech došlo k dalšímu poklesu autority státu a zákona v oblasti spravedlnosti.
Policie byla opakovaně zneužita k politické akci včetně ovlivnění voleb.
Případ Jiřího Čunka a účelového jednání Nejvyššího státního zastupitelství je mementem české justice.
Důvěra v ni nebyla za posledních dvacet let nikdy nižší.
Naší prioritou je navrácení věrohodnosti justici a její stabilizace.
Ukazuje se, že personální změny na vrcholových postech a především na státním zastupitelství jsou nezbytné.
Soustavu státního zastupitelství je nutné již pod novým vedením očišťovat od soudobých skandálních praktik a stabilizovat ji.
Vytvoříme kariérní a etické řády, které budou garantovat kariérní postup těm pracovníkům, kteří budou mít potřebné zkušenosti, praxi, vzdělání, pověst a etiku svého chování.
Učiníme stop šikaně státních zástupců, kteří se snaží prosazovat zákonnost postupů.
Systém justice musí být odolný proti politickým, ekonomickým a kriminálním tlakům.
Vrátíme policii, státnímu zastupitelství a soudnictví výkonnost a autoritu.
Prohloubíme odpovědnost za výkon práva a zároveň posílíme nezávislost státních zástupců na moci výkonné.
Nejvyšší státní zástupce bude jmenován na dobu určitou o délce přesahující mandát jedné vlády bez možnosti jej odvolat (s výjimkou případů náhlé nezpůsobilosti).
Elektronizací a technickým zabezpečením justice zrychlíme soudní řízení a snížíme tak personální náklady.
Zvážíme zavedení lhůt pro rozhodování soudců v určitých druzích řízení.
Právní úprava základních oblastí lidských aktivit by měla zůstávat stabilní a slučitelná s přirozeným výkladem spravedlnosti.
Tak aby lidem byla snadno srozumitelná a aby mohli jasně předvídat výsledky řízení.
Je nezbytné podrobit systém soudních poplatků v ČR celkové revizi a nastavit jej tak, aby byla spravedlnost dostupná pro všechny občany.
Potřebujeme podstatně zvýšit dostupnost bezplatné právní pomoci.
Reforma justice musí vést ke zvýšení kvalifikace soudců a státních zástupců.
Potřebujeme méně paragrafů a více moudr ých a rozhodných soudců.
Potřebujeme více rozumu a mnohem méně právního formalismu.
Předložíme nový občanský zákoník, který bude srozumitelný a bude postihovat vztahy v moderní společnosti.
Zjednodušíme také procesní předpisy, tak aby soudní řízení až na výjimky končily prakticky vždy rozhodnutím ve 2. stupni.
Tím také dojde ke zkrácení celkové délky soudních jednání, která je stále neúnosně dlouhá.
Budeme integrovat posuzování vlivů na životní prostředí, územní řízení a integrované povolování v jediné řízení o vydání environmentálního povolení.
Dlouhodobě usilujeme o prohloubení demokratických principů a mechanismů, zvláště přímé demokracie.
Je nezbytné prosadit ústavní zákon o obecném celostátním referendu a zákon o krajském referendu.
Budeme, třeba i opakovaně, předkládat náš návrh ústavního zákona o přímé volbě prezidenta ČR, dokud jej parlament neschválí.
Stejně jako před sto lety sociální demokraté prosadili aktivní volební právo žen,
budeme dnes o to více usilovat o posílení realizace pasivního volebního práva žen.
Za součást demokracie považujeme účast občanské společnosti na rozhodování veřejné moci.
Nedovolíme omezování kontroly orgánů veřejné správy ze strany nevládních organizací.
Čtvrtý pilíř demokracie – Nejvyšší kontrolní úřad – podrobíme forenznímu auditu, vyhodnotíme příčiny jeho selhání a navrhneme opatření vedoucí k posílení transparentnosti jeho činnosti.
EVROPSKÁ SPOLEČNOST
SVOBODA UVNITŘ SILNÉ EVROPY
Svoboda není zadarmo.
Svoboda je něčím, co si musíme zasloužit.
Stojí nás úsilí, finanční prostředky a někdy i oběti.
V Evropě budeme chránit naši společnou svobodu, stejně jako národní zájem a identitu.
Jakkoli žijeme ve svobodném světě, všichni toto štěstí nemají.
I naše generace je ohrožena náboženským a ideologickým fanatismem, lhostejností, terorismem, terorem a organizovaným zločinem a kriminalitou.
Jsme proto zavázáni vychovávat své děti k obraně svobody a demokracie stejně jako ke snášenlivosti a obyčejné slušnosti.
Jsme povinni poskytnout pomoc těm, kdo trpí.
Jsme povinni bojovat proti bezpráví.
V současném světě jsme konfrontováni s novými výzvami a krizovými jevy.
Mluví se o krizi ekonomické a finanční, o hrozbách klimatických změn, o hrozícím nedostatku pitné vody, potravin a energie a o nové podobě bezpečnostních rizik.
Kumulace a kombinace těchto problémů vytváří zcela mimořádnou situaci.
Úkolem Evropské unie dnes je pomoci lidstvu nalézt řešení současných akutních globálních problémů.
Musíme usilovat o to, aby mezinárodní organizace byly opravdu schopny regulovat negativní stránky globalizačních procesů.
Mír je klíčová hodnota evropského lidství.
Jsme pro řešení politických sporů mírovou cestou.
Podporujeme preventivní diplomacii jako způsob předcházení ozbrojených konfl iktů a budeme vždy zdůrazňovat nutnost dodržovat mezinárodní právo.
Odmítáme politiku síly, podporujeme myšlenky kontroly zbrojení.
Podporujeme výzvu Baracka Obamy k celosvětovému nukleárnímu odzbrojení, přednesenou v dubnu 2009 v Praze.
ZA VYŠŠÍ ODPOVĚDNOST EVROPY PŘI ZAJIŠŤOVÁNÍ GLOBÁLNÍ BEZPEČNOSTI
Naším cílem je, aby se Evropská unie stala významným aktérem globální politiky.
Podporujeme co nejrychlejší uvedení Lisabonské smlouvy do praxe a budeme se podílet na tom, aby nové nástroje Unie pomohly zásadním způsobem zvýšit vliv Evropské unie na světové scéně.
ČSSD podporuje větší podíl EU na zajišťování mezinárodní bezpečnosti prostřednictvím nové Evropské služby vnější akce a prostřednictvím Společné zahraniční, bezpečnostní a obranné politiky, která v duchu Lisabonské smlouvy vyžaduje větší semknutost, akceschopnost a odpovědnost všech členských států EU.
Jen tak je možné čelit hlavním nynějším a budoucím bezpečnostním hrozbám – regionálním válečným konfliktům,
rozpadajícím se státům,
zvýšené migraci obyvatel z nestabilních území,
negativním důsledkům globálního oteplování,
ohrožení energetické bezpečnosti,
organizovanému zločinu a terorismu.
Prioritní pro nás bude zajištění ekonomického rozvoje a stabilizace sousedních států Evropské unie.
Demokratický vývoj a prosperita našich sousedů je klíčová pro zajištění bezpečnosti celé Evropské unie.
ČSSD je toho názoru, že užití síly by mělo být uplatněno pouze v krajním případě a následně musí být hlavní pozornost zaměřena na humanitární a rozvojovou pomoc a civilní rekonstrukci zemí a teritorií dotčených válečným konfliktem,
přičemž prioritou je respektování principu lidské bezpečnosti.
Nadále budeme podporovat v souladu s našimi závazky zapojení ČR a její armády do mezinárodních vojenských misí Severoatlantické aliance a Evropské unie.
Připravíme Národní strategii pro působení Armády ČR v zahraničních operacích.
Postupně budeme omezovat naši misi v Afghánistánu.
V souladu se záměry NATO budeme omezovat vojenskou přítomnost v této zemi a předávat odpovědnost za její bezpečnost afghánským bezpečnostním silám.
Armádu nechceme mít pouze pro zahraniční mise, ale i pro obranu a ochranu území ČR.
POLITIKA SOUŽITÍ A REGULOVANÉ IMIGRACE
Musíme také věnovat více pozornosti soužití různých kultur a filozofií.
Nikomu nelze nutit svou kulturu a zároveň nelze nikam dovážet pravidla, která tam zásadně mění a omezují chování lidí.
Budeme provádět jednotnou národní migrační politiku v souladu se směrnicemi EU.
Zřídíme Imigrační úřad, ve kterém sjednotíme dosud roztříštěnou činnost cizinecké policie a dalších útvarů ministerstva vnitra, ministerstva sociálních věcí a zapojíme do této činnosti nevládní organizace.
Naše země je připravena poskytovat azyl pronásledovaným a trpícím.
Podmínkou imigrace musí být závazek respektování obecných evropských morálních hodnot a osvojení si jazyka země.
Evropské země se musí také zavázat k odpovědnosti za imigranty, kter ým povolily vstup na území Evropské unie.
Až na výjimky vynikajících, především vysokoškolsky vzdělaných odborníků z celého světa, budeme preferovat imigraci jen (převážně) ze slovanských zemí jižní a jihovýchodní Evropy.
Podporujeme snahu Evropské unie vytvořit společnou imigrační a azylovou politiku.
Klíčové bude zajistit legální migraci a současně bojovat proti migraci nelegální.
Též bude důležitá spolupráce se zeměmi, odkud lidé přichází, a hledat společná řešení.
VE SPOLUPRÁCI S KRAJI, MĚSTY A OBCEMI
LIDÉ VE VŠECH KRAJÍCH JSOU JEDINÝMI SKUTEČNÝMI ADRESÁTY NAŠÍ POLITIKY
Vládní politika musí intenzivně spolupracovat s kraji, městy a obcemi.
Dostupnost a kvalita lékařské péče, vzdělání a sociálních služeb není uskutečnitelná bez spolupráce centra a místních složek.
Na regionech závisí kvalita veřejné dopravy i stavu a rozvíjení dopravní sítě.
Kraje tvoří rozvojovou politiku a významně ovlivňují atraktivitu obcí a měst pro podnikání a cestovní ruch.
Nesou nemalou část odpovědnosti za životní prostředí.
Podílejí se tak zprostředkovaně na tvorbě pracovních míst a růstu mezd.
Základním tématem odpovědné politiky je zastavení privatizace veřejných služeb na všech stupních.
Týká se to zejména zdravotnictví a sociálních služeb, kde je patrná snaha převést nemocnice do forem, které umožňují nekontrolovatelné převody majetku, pronájmy činností za nevýhodných podmínek a likvidaci dostupnosti péče v řadě míst.
Na centrální, krajské i komunální úrovni také musí dojít ke zprůhlednění výběrových řízení u veřejných zakázek.
PROGRAM OBNOVY VENKOVA
Prioritou spolupráce centra, krajů, měst a obcí je zabezpečení dostupnosti rozsáhlé škály veřejných služeb.
Lidé jsou citliví na přístup ke zdravotní péči, vybavenost školskými zařízeními i
možnosti kulturního a zájmového vyžití.
Musíme podpořit trend obnovy venkova jako dobrého místa pro život a práci.
Mimo tradiční městské aglomerace by měla vznikat další nová centra bydlení v krásných a zdravých podmínkách.
Podpoříme též nová centra výroby a služeb, protože moderní organizace práce, internet a individuální doprava nabízejí zaměstnancům větší pružnost pracovní doby a možnost výkonu práce i mimo pracoviště.
Zemědělství a lesní hospodářství nejsou jen standardním prostředkem obživy.
Jsou zejména způsobem uchování krajinných hodnot a udržení živé přírody, v níž má člověk své místo.
Rozvoj šetrného zemědělství a lesního a vodního hospodářství zachovává tradice a umožňuje na nich budovat pevné zázemí potravinové a ekologické rovnováhy země.
ZELENOU VĚTŠÍMU VYUŽITÍ EVROPSKÝCH PENĚZ
Vláda ČSSD v roce 2005 vyjednala nejvyšší možnost čerpání evropských peněz v přepočtu na obyvatele v celé EU.
Vláda ODS v jejich čerpání selhala.
V nynějším období musíme tyto zdroje, které jsou určeny mimopražským oblastem, co nejlépe využít.
Tato příležitost se už nikdy nebude opakovat.
Prioritou je proto podpora přípravy a realizace projektů založených na využití těchto dodatečných zdrojů k rozvoji krajů, zejména v oblastech dopravy, čištění odpadních vod, školství a podpoře zaměstnanosti.
Pokusíme se dojednat restrukturalizaci čerpání evropských fondů s ohledem na krizové podmínky.
Požádáme EU o možnost snížení spoluúčasti ve vybraných programech.
RYCHLÝ ROZVOJ DOPRAVY, TEPNY REGIONŮ
Kvalitní dopravní obslužnost území je jedním z předpokladů spokojenosti občanů i vyváženého regionálního rozvoje.
S ohledem na potřeby jednotlivých regionů je v následujícím období nutno dokončit páteřní dopravní síť.
Mezi prioritní dopravní akce patří dokončení dálnice D 47, rozšíření dálnice D 1, dokončení výstavby pražského okruhu, zahájení budování úseků R 35, R 49 a R 52.
Jsme si vědomi toho, že nynější ekonomická situace neumožňuje navýšení zdrojů veřejných rozpočtů.
Proto budeme pomocí legislativních a ekonomických kroků podporovat masivní vstup soukromého kapitálu do financování takovýchto projektů cestou par tnerství soukromého a veřejného sektoru – tzv. PPP projekty.
Zasadíme se také o to, aby ČR efektivně a v maximální možné míře využila prostředky strukturálních fondů EU, které je možné využít na financování dopravní infrastruktury.
Předpokladem snížení přetížení komunikací, nadměrné nehodovosti a negativního vlivu na životní prostředí je vedle dobudování kvalitní dopravní infrastruktur y také masivní podpora veřejné dopravy.
V rámci jednotlivých krajů prověříme dopady průjezdu těžké tranzitní dopravy.
Systémové řešení bude zároveň podporovat ekonomický rozvoj a s tím související nárůst pracovních příležitostí.
Větší pozornost budeme věnovat vedle komunikací II. a III. třídy také řádné údržbě místních komunikací.
Ve veřejné dopravě je naší prioritou budování integrovaných dopravních systémů v jednotlivých krajích a jejich vzájemná provázanost.
Preferujeme rozvoj hromadné dopravy před dopravou individuální, přičemž za páteřní druh veřejné hromadné dopravy považujeme železnici, která je bezpečná a šetrná k životnímu prostředí.
Ve vztahu k Českým drahám budeme trvat na zprůhlednění finančních toků, zefektivnění hospodaření a úsporách, a to zejména v oblasti reklamy a marketingu.
Naším cílem je veřejná doprava umožňující plnohodnotný život všech občanů ČR.
Každé obci regionu musí být zajištěna dopravní obslužnost za účelem dopravy do zaměstnání, školy, využití zdravotní péče, ale i obstarání nákupů či kulturního vyžití.
Ve spolupráci centra, krajů a měst budeme řešit komplexní přístup k zvýšení bezpečnosti a komfortu silniční dopravy.
Zvýšíme prevenci a postih nebezpečných porušení dopravních předpisů a omezíme šikanu účastníků dopravního provozu za banální přestupky.
Větší pozornost než dosud budeme věnovat také vodní dopravě.
Učiníme všechny nezbytné kroky k záchraně vodní dopravy jako jednoho ze základních oborů a perspektivní oblasti podnikání.
Zahájíme práce na zlepšení plavebních podmínek na Labi a výstavbě plavebního stupně Děčín.
Zahájíme program modernizace říčních plavidel.
Lepší využití vnitrozemské vodní cesty je nejenom příspěvkem k ekologii, ale atraktivnějšímu využití území kolem řek a vodních nádrží k rekreaci a ke sportovní a rekreační plavbě.
ŠANCE PRO KULTURU
Jsme si vědomi nezaměnitelné funkce kultury jako veřejné služby, jež se neobejde bez zákonných rámců, veřejnoprávní ochrany, podpory a spoluodpovědnosti státu při jejím zajištění.
Česká republika je zemí s jednou z největších koncentrací kulturních památek v Evropě, které jsou hnací silou turistického ruchu.
Maximální podporu cestovního ruchu v regionech spolu se soustavnou propagací kultury v regionech včetně kultury lidové chápeme jako velkou příležitost pro ekonomický rozvoj regionů s vysokou nezaměstnaností.
Je to právě kultura, resp. dialog mezi různými kulturami, jenž je nezanedbatelným prostředkem v boji proti xenofobii a rasismu.
Je ale také důležitá pro smysluplné využití volného času, jež kultivuje lidské vztahy i kvalitu rozvoje svobodné lidské osobnosti.
V neposlední řadě je naším zájmem efektivním a transparentním způsobem podporovat všechny druhy umění bez ohledu na žánr, popularitu, kvantitativní dopad či věkovou nebo sociální kategorii případného příjemce umělecké tvorby.
Podpoříme výstavbu budovy Národní knihovny – pokud to bude možné – podle návrhu architekta Jana Kaplického.
NEZISKOVÉ ORGANIZACE, CÍRKVE A NÁBOŽENSKÉ SPOLEČNOSTI
Usilujeme o vzájemný respekt, toleranci a výraznější spolupráci mezi ateisty, lidmi nábožensky nevyhraněnými a věřícími, stejně jako mezi lidmi různých náboženských vyznání.
Církve a náboženské společnosti vnímáme jako důležitou součást občanské společnosti.
Konají nejenom prospěšné aktivity v oblasti charitativní, zdravotní, sociální a vzdělávací, ale vytvářejí též prostředí vzájemnosti, důvěr y a pevného hodnotového zakotvení a přispívají tak ke stabilitě společnosti i k různorodosti obsahu společenského života.
Vážíme si činnosti nestátních neziskových organizací, které uskutečňují veřejně prospěšné cíle.
Zlepšíme podmínky jejich financování,
například prosadíme takové finanční nástroje, které ve formě úvěrů umožní dočasně překlenout situace, kdy se jim nedostává finančních prostředků.
Zkvalitníme poradenství, které v oblasti NGO´s poskytuje Rada pro nestátní neziskové organizace působící při vládě ČR.
PODPORA SPORTU
ČSSD si je plně vědoma nezbytnosti zvýšení státní podpor y při sportovní výchově dětí ve školách,
při výběru a výchově sportovních talentů ve sportovních organizacích,
při výstavbě sportovišť a zařízení pro využití volného času ve městech a obcích,
při výstavbě veřejné infrastruktury pro Národní fotbalový stadion v Praze a stadiony v Brně a Ostravě a
při pořádání sportovních soutěží evropského či světového významu na území České republiky.
K tomu je ČSSD připravena vytvořit odpovídající ekonomické, systémové, funkční, organizační i personální zabezpečení a struktury.

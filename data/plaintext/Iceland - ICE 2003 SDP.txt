Að fara vel með vald
Störf kjörinna fulltrúa eru þjónusta við almenning.
Hér þarf að leysa af hólmi forgang hinna fáu með lýðræðislegum stjórnarháttum
þar sem ákvarðanir eru teknar eftir víðtæka umræðu og samráð.
Samfylkingin berst í nafni jafnaðarstefnunnar fyrir almannahagsmunum gegn sérhagsmunum, fyrir réttlátum leikreglum og sanngjarnari skiptum.
Vaxandi frelsi verða að fylgja ábyrgð og siðferðilegar skyldur við aðra borgara og samfélagið í heild.
Stjórnkerfi og lýðræðisskipulag á Íslandi á rætur sínar á 19. öldinni.
Því þarf að breyta í takt við skilning samtímans á Iýðræði, auknar þarfir og breytta samskiptatækni.
Nú eru tímabærar róttækar stjórnkerfisbreytingar sem miða að því að efla lýðræðið,
treysta stöðu löggjafans gagnvart framkvæmdavaldinu,
og gera sérhverjum borgara kleift að hafa sem beinust áhrif á samfélagið og þar með sín eigin örlög.
Á dagskrá 2003-2007:
Landið allt verði eitt kjördæmi.
Jafn kosningaréttur er þar með grundvöllur allra mannréttinda.
Þjóðaratkvæðagreiðslur teknar upp við ákvarðanir um mikilvæg mál.
Almenningur hafi sjálfstæðan rétt til að krefjast þjóðaratkvæðis.
Beinum kosningum verði beitt í auknum mæli til að taka mikilvægar ákvarðanir í byggðum og héruðum.
Staða alþingis gagnvart framkvæmdavaldinu treyst.
Ný lög um ábyrgð ráðherra.
Opnar eftirlitsnefndir þingsins geti kannað gerðir framkvæmdavaldsins.
Fækka ráðuneytum.
Eitt atvinnuvegaráðuneyti.
Færa stjórnkerfið til nútímans.
Lög um opnar fjárreiður stjórnmálaflokka
og um tekjuöflun til stjórnmálastarfs.
Stærri og færri sveitarfélög taki við fleiri verkefnum af ríkinu.
Sóknin hefst í vörninni
Horfur eru á að við eigum í vændum nýtt hagvaxtartímabil með verulegu innflæði erlends fjármagns.
Nú skiptir öllu að nota færin og byggja upp góða stöðu til frambúðar.
Samfylkingin vill nýta svigrúm sem vöxtur í þjóðartekjum skapar
til fjárfestinga í menntun, til skattalækkana og til þess að styrkja velferðarþjónustuna.
Hækkun skattleysismarka, hækkun barnabóta og helmingslækkun matarskatts eru aðalatriðin í skattatillögum Samfylkingarinnar.
Heildarskuldir þjóðarinnar hafa tvöfaldast í tíð fráfarandi ríkisstjórnar og
því verður að fara sparlega með ávinning næstu ára.
Fólk og fyrirtæki mega ekki lenda í spennitreyju hárra vaxta og hágengis vegna skuldasöfnunar þjóðarbúsins.
Á dagskrá 2003-2007:
Að halda stöðugleika í efnahagslífi og lágri verðbólgu.
Ábyrg og aðhaldssöm stefna í peningamálum og ríkisfjármálum fari saman.
Fé til að byggja upp mikilvægustu innviði fyrir hagvöxt til frambúðar:
Áhersla á auknar menntir
og betri velferðarþjónustu.
Aðgát í fjármálastjórn —
frumkvæði í nýsköpun.
Almennar og skýrar leikreglur, réttlátt skattakerfi,
stuðningur við rannsóknir,
góð opinber þjónusta.
Burt með hávexti og hágengi.
Verðlag og samkeppnisaðstæður verði svipaðar og annarstaðar í Evrópu.
Skattkerfi sem stuðlar að jöfnuði án þess að draga úr dugnaði.
Skatta- og rekstrarumhverfi fyrirtækja verður samkeppnishæft og sambærilegt við grannlöndin.
Óheimilt að lána bæði með verðtryggingu og breytilegum vöxtum.
Ábyrgðarmannakerfið afnumið í núverandi mynd
og heimili undanþegin aðför.
Menntun er lykill að framtíðinni
Menntun er Iykilorð okkar tíma.
Menntun er lykill hvers einstaklings að góðri atvinnu og lífsfyllingu.
Menntun er lykill atvinnulífsins að breyttri framleiðslu og nýjum þörfum á markaði.
Aukin menntun skilar þjóðarbúinu hagsæld á traustum grunni.
Gott framboð menntunar skapar mannauð, dýrmætustu auðlindina,
og menntun er nú veigamesta jöfnunartækið gegn stéttskiptingu og tekjugliðnun.
Íslendingar hafa dregist aftur úr í menntamálum.
Samfylkingin vill fjárfesta duglega menntun, menningu og mannauði — fyrir fólkið og fyrir atvinnulífið.
Á dagskrá 2003-2007:
Nýi framhaldsskólinn — menntunarmiðstöð með víðtæku hlutverki í starfsmenntun, sí-og endurmenntun, nýju tækifæri til náms og tengingum við háskólanám.
Almenn lækkun útskriftaraldurs úr framhaldsskólum um eitt ár.
Stórfellt átak verði gert til að sporna gegn miklu brottfalli nemenda á framhaldsskólastigi með fjölgun þroskabrauta og raunhæfum tengingum þeirra við atvinnulífið.
Markmiðinu verði náð með því að efla verk- og iðnnám, tækni- og listnám og opna nýjar styttri námsbrautir fyrir starfsnám.
Unglingum verði gert kleift að stunda framhaldsskólanám án tillits til búsetu.
Leikskólavist fimm ára barna verði gjaldfrjáls eins og í grunnskólanum.
Rannsóknartengt framhaldsnám á háskólastigi verði stóreflt.
Framfærslugrunnur LÍN hækki,
greiðslubyrði lækki.
Skattfrádráttur endurgreiðslna að hluta.
Ábyrgðarmannakerfið lagt niður.
Réttlát auðlindanýting og jöfn tækifæri í atvinnulífinu
Sjálfbær þróun og fullt tillit til náttúru lands og hafs er forsenda efnahagsárangurs og velsældar.
Við höfum meira afl og meiri tækifæri en nokkru sinni fyrr — það er einnig okkar að sýna ábyrgð og nýta auðlindirnar skynsamlega.
Það er höfuðatriði að þjóðin öll njóti arðsins af sameiginlegum auðlindum, sem meðal annars ber að nýta til að Iækka tekjuskatt almennings.
Sameign á helstu auðlindum Íslendinga á að skrá skýrum stöfum í stjórnarskrá.
Á dagskrá 2003-2007:
Þjóðin fái arð af sameiginlegum auðlindum, hvort sem um er að ræða vatnsorku, jarðhita, auðlindir á sjávarbotni eða undir honum, rafsegulbylgjur til fjarskipta eða umhverfisgæði af margvíslegu tagi.
Jafnræði ríki eins og kostur er við úthlutun nýtingarréttar.
Gjald komi fyrir nýtingu mengunarkvóta.
Beitt verði hagrænum stjórntækjum, meðal annars auðlindagjaldi,
á grundvelli vel skilgreinds eignar eða afnotaréttar til að stjórna nýtingu náttúruauðlinda.
Heimildir til fiskveiða verði innkallaðar markvisst í áföngum og endurúthlutað á leigu, allajafna með útboði.
Fyrningarleiðin verður útfærð þannig að útgerð og byggðarlögum gefist kostur á aðlögun.
Skilið verði á milli fiskveiða og -vinnslu
og stefnt að því að allur fiskur fari á fiskmarkað.
Rannsóknir á náttúrufari landsins verða efldar
og komið upp nauðsynlegum grunngögnum um náttúrufar lands sem hafs.
Virkjanakostum sé forgangsraðað á grundvelli niðurstaðna rammaáætlunar um nýtingu vatnsafls og jarðvarma
og tekið fullt tillit til tímabundinna og óafturkræfra náttúruspjalla.
Kostir liggi fyrir við frekari virkjunarákvarðanir.
Endurreisn nýsköpunarstarfs í atvinnulífi.
Sterkari smáfyrirtæki.
Skattafsláttur til félaga sem taka sprotafyrirtæki í fóstur.
Markvissar samgöngubætur til að tengja saman byggðirnar
og jafna aðstöðu fólks og fyrirtækja.
Aðgerðir til að lækka flutningskostnað til landsins og út um landið.
Hækkum skattleysismörk og barnabætur - og lækkum matarskattinn
Góð velferðarþjónusta er einn af grunnþáttum í samfélagssýn Íslendinga.
Traust velferð er ekki síður mikilvæg fyrir þróttmikið atvinnulíf og starfsumhverfi fyrirtækjanna í landinu.
Samfylkingin vill nota það svigrúm sem nú er fyrir hendi til tvenns konar umbóta.
Annars vegar þarf að minnka skattbyrði og draga verulega úr skerðingum (jaðaráhrifum) vegna viðbótartekna hjá millitekjufólki,
sérstaklega barnafólki sem er að koma sér upp þaki yfir höfuðið.
Hins vegar vill Samfylkingin bæta kjör hinna verst settu og úthýsa hinni nýju fátækt
sem sprottið hefur upp í ákveðnum hópum í tíð núverandi ríkisstjórnar
og á ekki að líðast í íslensku samfélagi.
Réttlætinu verður ekki frestað.
Á dagskrá 2003-2007:
Skattleysismörk hækka um rúmar 10 þúsund kronur, eða um 130 þúsund á ári, úr 69.585 í 80 þúsund krónur á mánuði.
Með þessari aðgerð lækkar skattbyrði á einstaklingum um 50 þúsund krónur og 100 þúsund krónur á hjón.
Fyrsti áfangi 1. janúar 2004.
Virðisaukaskattur af matvælum, húshitun o.fl. lækkar úr 14% í 7%.
Skattur á tónlist, ungbarnaföt og ungbarnavöru lækkar úr 24,5% í 7%.
Bækur og blöð bera ekki virðisaukaskatt.
Hækkun barnabóta — 3 milljarðar á ári.
Öll börn til 18 ára aldurs fái 45 þúsund krónur í barnabætur óháð tekjum foreldra.
Frítekjumörk tekjutengdra bóta hækkuð verulega frá því sem nú er.
Barnafjölskylda fær við þetta að meðaltali um 75 þúsund kronur árlega.
Viðræður við samtök launafólks, atvinnurekenda og lífeyrisþega um endurskoðun á skatta-, bóta- og almannatryggingakerfinu.
Markmiðið er að lækka enn frekar skattbyrði
og sérstaklega jaðarskatta á fólki með Iágar tekjur og meðaltekjur.
Afkomutrygging fyrir Iífeyrisþega og lágtekjufólk — 3 milljarðar króna.
Felld niður stimpilgjöld og þinglýsingargjöld vegna húsnæðiskaupa.
Útgjöld við kaup meðalíbúðar Iækka um 200 þúsund kronur.
Fjórðungur af endurgreiðslu námslána frádráttarbær frá skatti í 7 ár eftir að námi lýkur.
Þetta nær til 16 þúsund einstaklinga og barnafjölskyldna.
600 nýjar félagslegar íbúðir á ári í samstarfi ríkis, sveitarfélaga og almannasamtaka.
Almennur leigumarkaður verður efldur.
Heilbrigði og heilsa eru ekki markaðsvara
Traust og góð heilbrigðisþjónusta á að standa öllum til boða án tillits til efnahags.
Við verjum nú jafnmiklu fé til þessara mála og grannþjóðirnar en þjónustan er ekki í samræmi við framlög okkar.
Skipulag og heildarstefnu skortir.
Samfylkingin hafnar einkavæðingu í heilbrigðisþjónustu,
sem bæði mismunar fólki
og kostar miklu meira en almannaþjónusta.
Rekstrarform einstakra stofnana þarf að velja eftir aðstæðum.
Forsenda verktöku er ætíð að ekki sé hægt að kaupa sér forgang, þjónusta rýrni ekki, kostnaður sjúklinga aukist ekki
og kostnaður ríkisins minnki.
En fyrst og fremst þarf dugnað og framsýni við stjórn heilbrigðismála.
Á dagskrá 2003-2007:
Margvíslegar aðgerðir til að efla heilsugæsluna.
Auka skilvirkni á heilsugæslustöðum, fjölga heilsugæslu- og heimilislæknum
og bæta kjör þeirra.
Öll starfsemi sjúkrahúsanna verði kostnaðargreind
og ríkið kaupi árlega af þeim þjónustu samkvæmt samningi.
Hlutverk og verkefni hverrar stofnunar liggi fyrir og sé fjármögnuð á þeim grunni.
Jafnframt verði skilgreint hlutverk sjálfstætt starfandi læknastofa í heilbrigðisþjónustunni.
Lögfest verður 3-6 mánaða hámarksbið eftir algengum læknisaðgerðum.
Metin þörf fyrir sérfræðiþjónustu utan heilsugæslu og sjúkrahúsa, og árleg fjárveiting í framhaldi af því.
Hjúkrunarrýmum fyrir aldraða og langveika fjölgað og heimaþjónusta samræmd, sem um Ieið bætir þjónustu sjúkrahúsanna.
Öldruðum gert kleift að dveljast sem lengst heima.
Lyfjakostnaður lækkaður með útboðum.
Tryggt að enginn greiði meira en ákveðið hámark fyrir lyfseðilskyld lyf og læknisþjónustu, til dæmis með sérstökum heilsukortum.
Sérstök áhersla á búsetuúrræði og stoðþjónustu fatlaðra, þar á meðal geðfatlaðra.
Hluti gleraugnakostnaðar barna úr almannasjóðum.
Menningin borgar sig
Menning og listir eru orðin öflug atvinnu- og útflutningsgrein á Íslandi.
Þessi grein styrkir fjölbreytni atvinnulífsins, eykur hagvöxt og er öðrum stoðum atvinnulífs innblástur og hvatning.
Um leið er menningarstarf og sköpun einn helsti hornsteinn íslensks samfélags og ómissandi þáttur í Iífsfyllingu allra manna.
Fjölbreytt menning og kröftug liststarfsemi eiga heima í samfélagi þar sem viðurkennt er að þekking, sköpunarkraftur, hefðir og hæfileikar eru mikilvæg auðlind.
Á dagskrá 2003-2007:
Atvinnustefna mótuð í menningargeiranum.
Rannsökuð hagræn umsvif menningar og lista og gerð úttekt á stöðu atvinnugreinarinnar,
endurskoðuð starfsskilyrði og stjórnsýsla og sérstaklega hugað að starfsaðstöðu og skattaumhverfi sjálfstætt starfandi listamanna.
Byggt upp hvetjandi skattaumhverfi sem örvar innlend og erlend fyrirtæki til að fjárfesta í íslenskri menningu og listum.
Uppbyggingu Listaháskóla Íslands hraðað
og húsnæðisvandi hans leystur.
Myndarskapur sýndur við byggingu Tónlistar- og ráðstefnuhúss.
Útflutnings- og þróunarsjóður tónlistariðnaðarins settur á fót.
Ríkisútvarpið eflt og sjálfstæði þess aukið með rekstrarlegum og skipulagslegum breytingum sem meðal annars binda enda á flokkspólitísk ítök.
Starfsvettvangur markaðsstöðvanna treystur,
RÚV ekki háð auglýsingatekjum.
Fjármagn tryggt til leikins íslensks sjónvarpsefnis.
Menningartengd ferðaþjónusta styrkt með samstilltu átaki.
Íslensk tunga styrkt og efld.
Brýnasta verkefnið er að treysta íslensku sem innlent samskiptamál í tölvuheimum með framþróun tungutækni.
Sjálfstæð og fordómalaus í alþjóðasamstarfi
Evrópumálin verða eitt helsta verkefni næstu ríkisstjórnar.
Aðildin að EES jók frjálsræði í viðskiptum og atvinnulífi,
og ekki síður réttindi einstaklinga.
EES-samningurinn hefur reynst góður grunnur en nægir ekki til frambúðar.
Samfylkingin vill láta reyna á í aðildarviðræðum við Evrópusambandið.
Meginstoðir utanríkisstefnu Íslands eru norræn samvinna,
náið Evrópusamstarf, þátttaka í Atlantshafsbandalaginu, varnarsamningurinn við Bandaríkin og öflugt starf á vettvangi Sameinuðu þjóðanna.
Stóraukin þróunaraðstoð og bætt viðskiptakjör þróunarríkja auka jöfnuð á milli þjóða
og draga úr viðsjám á alþjóðavettvangi.
Virðing fyrir alþjóðalögum og alþjóðastofnunum skiptir ríki eins og Ísland miklu.
Samfylkingin telur að afstaða ríkisstjórnarinnar til Íraksmálsins hafi ekki samræmst hagsmunum Íslands og gagnrýnir harðlega þá ákvörðun í blóra við vilja þjóðarinnar og án samráðs við alþingi.
Nú eiga Íslendingar að leggja sitt af mörkum til uppbyggingarinnar í Írak undir forystu Sameinuðu þjóðanna.
Á dagskrá 2003-2007:
Skilgreining samningsmarkmiða Íslendinga gagnvart Evrópusambandinu.
Markmið flokksins er að samstaða náist með stærstum hluta landsmanna um að freista aðildarsamninga sem samrýmast þjóðarhagsmunum.
Þjóðaratkvæðagreiðsla um niðurstöðu samninga er óhjákvæmilegt skilyrði aðildarviðræðna.
Kraftmikil og sjálfstæð utanríkisstefna í sem bestum tengslum við bandamenn okkar.
Áherslur Íslendinga eru friðsamleg lausn deilumála,
frjáls verslun,
sameiginlegt átak gegn umhverfisvanda, ekki síst losun gróðurhúslofttegunda,
gæsla mannréttinda og afnám misréttis.
Íslendingar styðja palestínsku þjóðina í baráttu sinni fyrir sjálfstæðu ríki.
Friðsamleg sambúð þjóðanna í Ísrael og Palestínu er forsenda fyrir bata í þeim heimshluta
og mikilvægur áfangi við að hefta hryðjuverk.
Áhersla á víðtækt samstarf á norðurslóðum um nýtingu náttúruauðæfa,
aukna ferðaþjónustu
og úthýsingu gereyðingarvopna.
Fyrsta mál á dagskrá: Jafnrétti kvenna og karla
„Engin kona getur sætt sig við mismunun í atvinnulífinu sökum kynferðis og engir foreldrar sætta sig við að stúlkna bíði lakari kjör eða skertir möguleikar á starfsframa miðað við drengi," segir Ingibjörg Sólrún Gísladóttir.
Undir forystu hennar sýndi Reykjavíkurborg að með markvissu jafnréttisstarfi má ná miklum árangri.
Launamunur hefur minnkað úr 15% í 7%
og hlutur kvenna í stjórnunarstöðum hefur aukist úr 10% í 50%.
Til samanburðar eru konur innan við 20% stjórnenda hjá ríkinu
og fráfarandi ríkisstjórn hefur látið sér launamun kvenna og karla í léttu rúmi liggja.
Konur eiga því mikið inni.
Á dagskrá 2003-2007:
Komist Samfylkingin til áhrifa eftir kosningar í vor verður fyrsta mál á dagskrá að vinna með sama hætti að leiðréttingu á kjörum og starfsframa kvenna hjá hinu opinbera og gert hefur verið hjá Reykjavíkurborg.
Sú launakönnun verður gerð sem fráfarandi ríkisstjórn lofaði í tengslum við kjarasamninga 1997
en hefur vikið sér undan,
og á þeim grunni tekist á við launamun kynja
með samstilltu átaki hjá ríkinu og á almennum vinnumarkaði.
Jafnrétti verði sett í forgang í stjórnsýslunni og í stjórnmálaþátttöku, og jafnréttissjónarmið fléttuð inn í alla stefnumótun og ákvarðanatöku.
Þess verði gætt að ákveðnir samfélagshópar verði ekki fyrir fordómum og misrétti,
einkum í vaxandi fjölmenningarsamfélagi.
Skýr lög sett um lýðræðisleg réttindi Íslendinga af erlendum uppruna.

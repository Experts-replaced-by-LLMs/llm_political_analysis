Вариант за обществено обсъждане
ПРЕДИЗБОРНИ АНГАЖИМЕНТИ НА АБВ
(парламентарни избори 2014)
Уважаеми сънароднико,След четвърт век преход, България се нуждае не просто от смяна на управляващите, а от истинска и коренна промяна в политиката.
Българската политика през последните години загуби обществените си цели, загуби посока и критерии за успехи и неуспехи.
Българските граждани нямат сигурност и самочувствие, че животът им се променя в положителна посока.
Българското общество все повече чувства остра липса на справедливост.
АБВ се бори за промяна на политиката, която да доведе до самочувствие и мобилизация в българското общество.
До поставяне на ясни цели и солидарност в усилията за тяхното постигане.
До запазване на националната идентичност и интерес в рамките на задълбочаваща се интеграция в Европа.
До доверие и подкрепа за българските институции.
До повече държавност и реално повишаване на качеството на живот за всеки български гражданин.
І. Основни цели и приоритети
Коалиция АБВ предлага три основни цели на българската политика, по които да започне работа незабавно след изборите: Първо. Възстановяване на българската държавност – дълбока реформа на държавното устройство, институциите и съдебната власт
Второ. Коренна промяна на политическия модел – промяна на избирателната система и ролята на партиите.
Трето. Предотвратяване на демографския срив и възраждане на нацията – икономическо, социално, образователно, културно и духовно възраждане.
ІІ. Укрепване на държавността. Създаване на президентска република
АБВ се обявява за дълбока конституционна промяна на устройството на българската държава.
Днешните ни демократични институции работят формално и неефективно.
Те все повече се отдалечават от суверена и не отговарят на очакванията на българските граждани.
Вместо институция за дебат и формиране на национални приоритети, Народното събрание е превърнато в орган, който единствено утвърждава решения, взети от министър-председателя или от незнайни задкулисни играчи зад затворени врати.
Зад своята институционална независимост съдебната система крие безотчетност, външни влияния, неефективност и задкулисни, дори престъпни договорки.
Местното самоуправление е лишено от лостове, затрупано от бюрокрация и често неспособно да решава елементарни потребности на гражданите.
Администрацията е тромава и неефективна, подчинена на партийни влияния и силно податлива на корупционен натиск.
ІІ.2. Реформа в съдебната власт
Утвърждаване на върховенството на закона и равенството на всички български граждани пред него;
Премахване на политическите назначения във ВСС чрез парламентарната квота;
Избираемост и мандатност на съдиите;
Намаляване на мандата на главния прокурор от 7 на 5 години и избирането му от парламента.
ІІ.3.Реформа в местното самоуправление
Създаване на второ равнище на местно самоуправление – на равнище на 6-те планови региона;
Децентрализация и увеличаване на правомощията на местната власт;
Закриване на децентрализираните паралелни държавни структури в регионите.
ІІ.4. Борба с корупцията и укриването на данъци
Създаване на Агенция за борба с корупцията по високите етажи, равно отдалечена от институциите;
Прехвърляне на всички обществени поръчки в една държавна агенция и тяхното напълно публично провеждане.
Уеднаквяване на основните изисквания към кандидатите в отделните области;
Създаване на специализирана парламентарна комисия, която да следи и дава становище по разходването на публичните средства;
Забрана на касови плащания над 1000 лева, като се ограничат таксите за безкасови плащания;
Решителни действия за ограничаване на офшорните компании – недопускане на достъп до публични фондове, до собственост на медии и финансови институции, засилен контрол от страна на данъчната администрация;
Създаване на публичен регистър на всички бенефициенти на публични средства – европейски и национални.
ІІ.5. Изграждане и укрепване на системата за национална сигурност
Изпълнение на съюзните ангажименти към НАТО и ЕС от системата за колективна отбрана.
Решително укрепване на собствения военен потенциал;
Срочна модернизация на войските и силите за специални операции, за въздушен и морски суверенитет.
Увеличаване на броя на боеспособни формирования на БА;
Социална защита на служещите в системата на сигурността и издигане на техния авторитет в обществото;
Утвърждаване и усъвършенстване на военното обучение на учениците.
Създаване на възможности за военно-техническа подготовка след завършване на средно образование, комбинирано с квалификация по различни граждански професии;
Създаване на Агенция за военно-промишления комплекс, която да поеме управлението на държавната собственост, специалните запаси, търговията и производство на специално имущество и координацията по укрепването и развитието на отбранителната промишленост и военновременните запаси;
Приоритет на борбата с битовата престъпност;
Оптимизиране на щата на МВР, подобряване на материалното осигуряване;
Преразглеждане на мястото и организацията на службите за борба с организираната престъпност и с тероризма;
Активна роля на силите на МВР по опазване на държавната граница и ефективна борба с незаконната имиграция;
Ограничаване на трансграничния трафик и контрабандата, включително чрез ангажиране на чуждестранни партньори;
Въвеждане на строги изисквания за професионализъм за ръководните кадри в системата на МВР, откъсване от партийните влияния на управляващите, безкомпромисни наказания за изтичане и злоупотреба с информация.
ІІ.6. Намаляване на бюрокрацията
Намаляване и опростяване на бюрократичните разрешителни, регистрационни и лицензионни режими;
Въвеждане напълно на електронно правителство до 2020 г.;
Оптимизиране на администрацията и премахване на дублиращите структури, особено в регионите.
ІІ.7. Национално съгласие, граждански контрол
Сключване на договор за национално съгласие между парламентарните сили след изборите, който да определи рамките и параметрите на дългосрочните реформи;
Начало на изработване на национална доктрина и нейното приемане от Народното събрание;
Ежегодно представяне от правителството на доклад за състоянието на нацията пред Народното събрание, който да отчита направеното по договорените дългосрочни цели и реформи;
на синдикати и работодатели, на представители на науката и гражданското общество при изработването на стратегическите национални документи;
на стандартния срок за обществени консултации по ново или промяна на законодателството от 15 дни на 8 седмици;
Пълно и свободно представяне на информацията, с която разполага публичната администрация в интернет, която да позволява ефективен граждански контрол.
Незабавно приемане на законодателство за прилагане на Директивата за повторно използване на публична информация.
ІІІ. Промяна на политическия модел – укрепване на гражданското участие
ІІІ.1. Промяна на избирателната система
Въвеждане на смесена избирателна система, като 50% от депутатите са мажоритарно избрани;
Задължително гласуване;
Ефективни наказания за купуването на гласове и премахване на възможностите за заобикаляне на разпоредбите, забраняващи купуването на гласове.
ІІІ.2. Промяна в партийната система
Трикратно намаляване на партийните субсидии;
Стимулиране на междупартийния диалог по национално значими теми;
Премахване на практиката за партийни назначения в бордовете на държавни предприятия;
Ограничаване на партийните назначения в администрацията и промените при смяна на управляващото мнозинство.
ІV. Предотвратяване на демографския срив и възраждане на нацията
Националните политики трябва да излязат от краткосрочната рамка и да се подчинят на дългосрочни цели.
Това предполага висока степен на съгласие и приемственост в основните цели на политиката.
ІV.1. Достъпно здравеопазване
Възприемане на принципа „Здраве във всички политики”;
Ускорено въвеждане на електронната здравна карта, която да даде възможност за ефективен контрол върху медицинските услуги;
Съвместно с медицинската и пациентските общности приемане на мерки за спиране източването на НЗОК;
Превръщане на НЗОК в независим от държавния бюджет публичен фонд, работещ под контрола на обществото и пациентите;
Оптимизиране и увеличаване на средствата за здравеопазване, с цел да достигнат 8% от БВП;
Обособяване на два здравни пакета – основен -поет от НЗОК и допълнителен – поет от частните здравноосигурителни фондове;
Намаляване на регионалните дисбаланси – във всеки планов регион – поне по една високотехнологична болница, във всеки областен център – поне по една многопрофилна болница, в населените места – центрове за доболнична помощ;
Подобряване на спешната помощ, подобряване на техническото оборудване, разглеждане на нови форми като въздушна спешна помощ, подготовка и ангажиране на парамедици и т.н.;
Безплатно здравеопазване на децата и техните майки и на бременните;
Подобряване на профилактиката – включително чрез задължителни и безплатни прегледи, като санкциите за неявяване на подобни прегледи нарастват;
Обвързване на държавно платеното обучение във висшите медицински училища с ангажименти към българското здравеопазване;
Подобряване на достъпа до специалност;
Провеждане на ефективни и прозрачни търгове за лекарства от НЗОК, надценката за дистрибутори и търговци да се определя като максимален, а не в абсолютен размер;
Обсъждане на възможността за намаляване на ставките на ДДС за закупуваните от държавата лекарства.
ІV.2. Качествено образование и научни постижения
Създаване на предпоставки за пълен обхват на децата в системата на средното образование – ефективни стимули и санкции срещу фиктивното посещаване на училище;
Цифровизация на учебниците и учебните пособия, както и на методите на преподаване в средното образование.
Широко приложение на информационните технологии в образователния процес;
Подобряване на структурата на професионалното образование – по-тясна връзка с потребностите на пазара на труда при отчитане на спецификата в икономическото и социалното развитие на различните региони.
Въвеждане на дуалната система за професионално образование;
Включване в системата на средното образование на обучение по граждански права и гражданско участие, здравни и екологични познания, военно-патриотично обучение, етика и естетика;
Ефективни форми на образование през целия живот и неформално образование;
Подобряване на статуса, квалификацията и заплащането на българските учители;
Бюджетът на училищното образование да достигне 5% от БВП;
Обвързване на планирането на специалисти и научни изследвания с дългосрочните стратегии за развитие на икономиката, обществото и държавата;
Въвеждане на интегриран модел за управление и финансиране на висшето образование, науката, технологиите и иновациите;
Увеличаване на държавното финансиране на висшето образование до 1.1% от БВП и на науката – до 1.5% от БВП;
Увеличаване на заплащането на българските учени и преподаватели, на основата на атестация за индивидуалния принос и качество на образователния и научния продукт;
Създаване на законодателни и финансови инструменти и стимули, които да привличат частни инвестиции за развитие на технологии и иновации, за стартиращ иновативен бизнес и рисков капитал;
Стимулиране на научните организации да създават и да печелят от разработка и внедряване на иновативни технологични продукти;
Изграждане на единна цифрова изследователска, образователна и иновационна структура, приемане на законодателство, което да насърчава създаването на технологични паркове и инкубатори;
Приемане на нов закон за БАН, който да гарантира пълноценното развитие на БАН като комплексен научноизследователски център;
Приемане на нов закон за висшето образование, който да стимулира подобряване на качеството на университетското образование и да превърне висшите училища в интегрирани центрове за обучение, научни изследвания, иновации и предприемачество;
Стимулиране на международната мобилност на студентите, преподавателите и учените и включването в съответните европейски програми.
В това число автоматично признаване на образователните степени, придобити в акредитирани учебни заведения в страните от ЕС.
ІV.3. Социална и пенсионна политики
Приоритетна борба с бедността, чрез откриване на трайни работни места и намаляване на работещите бедни;
Преориентиране на помощите за безработни към създаване на трайна заетост, съвместно с бизнеса;
Въвеждане на системата от ваучери за социално подпомагане и за наемане на работа за почасова заетост;
Въвеждане на минимална почасова ставка и програма за достигането й до 4 лв. на час на първия етап, на основата на обективни критерии определяне и актуализация;
Приемане след задълбочен дебат на дългосрочна стратегия за развитие на пенсионната система и за усъвършенстване на пенсионния модел с цел подобряване на справедливостта, стабилността и доверието в пенсионната система;
Премахване на таваните на пенсиите за стаж, натрупан след 1.1.1997 г. и на максималния осигурителен доход ;
Усъвършенстване на „швейцарското правило” за годишна актуализация на пенсиите.
Използване на т.нар. ”малка потребителска кошница” при определяне на годишната инфлация;
Преизчисляване през 2017 г. на всички пенсии с актуалния среден осигурителен доход за 2016 и с повишената от началото на 2017 тежест на всяка година трудов стаж от 1.1 на 1.2;
Създаване на солидарен професионален пенсионен фонд в НОИ на работещите при тежки условия на труд с използването на виртуални лични партиди за всеки осигурен.
ІV.4. Развитие на потенциала на младите хора
Създаване на държавен орган за изработване и провеждане на политиката за подпомагане на децата, младите хора и семейството;
Стимулиране на гражданското участие и самоорганизирането на младите хора;
Съвместно с Националния младежки съвет, разработване на дългосрочна стратегия за развитие на младежта и определяне на текущите политики;
Стимулиране на гражданското и неформалното обучение, доброволчеството, обществената ангажираност, спортните дейности на младите хора;
Активно включване на младите хора в превенцията на престъпността и наркотичните зависимости;
Изработване и въвеждане на национални стандарти за стажовете на младите хора;
Стимулиране на младите хора, които се занимават с наука, иновации, младежко предприемачество, изкуство и култура;
Приоритетна борба с младежката безработица;
Насърчаване на младите родители, които работят;
Гъвкаво работно време и облекчено жилищно кредитиране на работещите млади родители;
Недопускане на безотговорно родителство и използване на преките помощи за отглеждане на деца не по предназначение;
Въвеждане на семейното подоходно облагане, което да увеличи данъчните отстъпки и стимули за сметка на преките помощи ;
ІV.5. Стабилна икономическа и фискална политика
Запазване на валутния борд и програма за подготовка на българската икономика за участие в еврозоната;
Използване на бюджетния дефицит изключително за инвестиции.
Отделяне на инвестиционната част в държавния бюджет;
Промяна в данъчната политика, която да повиши справедливостта – въвеждане на данък върху операциите на финансовите пазари, умерено прогресивно подоходно облагане (10, 15 и 20%) и възстановяване на необлагаемия минимум в размера на една минимална работна заплата, облагане на едрото наследство и въвеждане на семейното подоходно облагане;
Бюджетно и икономическо планиране, което съвпада със 7 годишните периоди на финансовата рамка на ЕС;
Промяна в профила на българската икономика, като се насърчи технологичното развитие и иновациите, създаването на максимална добавена стойност, способността за износ или заместване на внос на производството;
Създаване на финансови инструменти и публично-частни партньорства за насърчаване на инвестициите в промяна на профила на българската икономика.
Пренасяне на подпомагането с национални и европейски публични средства към малките и средни предприятия, развитието на иновациите, повишаване на конкурентоспособността на българските производители;
Финансово обезпечени регионални планове за развитие и инвестиции на пазарна основа от Национален инвестиционен фонд за подпомагане на развитието на приоритетни производства;
По-справедлива, по-устойчива и по-зелена селскостопанска политика;
Преференциално подпомагане на младите фермери, на дребните производители и на производителите, които увеличават дълбочината на преработката на селскостопанската продукция и създават работни места;
Продължаване на обратното начисляване на ДДС, с което да се ограничи укриването на данък;
Увеличаване на проверките от НАП за съответствието между декларираните от земеделските производители приходи и заявяваните от тях площи и животни в ИСАК;
Възможност за следене в интернет на всички процедури по обществените поръчки;
Изработване на Национална хидромелиоративна стратегия и програма за инвестиции в инфраструктурата на основата на публичночастни партньорства;
Изработване на национален кадастър на земеделските земи и припокриването му със самолетните и сателитни снимки на обработваемите площи;
Прецизиране на лесоустройствените планове и забрана на износа на необработена дървесина.
Ефективни санкции за незаконното изсичане на гори;
Насърчаване на използването на местни селскостопански продукти в търговската мрежа и във веригите за хранене;
Въвеждане на процедури, които да гарантират запазването на българските сортове и хибриди и породи животни;
Максимално подпомагане на уязвими сектори и допълнителна 2% обвързана подкрепа за протеинови култури;
Максимален срок за бенефициентите да стартират одобрените проекти в рамките на 6 месеца;
Недопускане на появата на пазара на ГМО;
Отдаване на общински земи за създаване на заетост на безработни;
Облекчаване  на  административните  изисквания  към  фермерите,  включително  за  отдаването  на  общински  земи  за  животновъди;
Данъчни отчисления за общините, за да поддържат в по-добро състояние общинската пътна инфраструктура ;
Спазване на основни принципи в енергийната политика – сигурност на доставките,
ограничаване на енергийната бедност,
опазване на околната среда,
утвърждаване на ролята на България като енергиен фактор в региона и в Европа;
Запазване и развитие на ядрената енергетика в България.
Не е реалистично държавата да развива строителството на две нови ядрени централи едновременно.
Трябва да се положат всички усилия за максимално удължаване на живота на 5 и 6 реактор в АЕЦ Козлодуй и възобновяване на строителството на АЕЦ Белене.
Евентуално разширяване на АЕЦ Козлодуй може да стане в бъдеще, на основата на ясен анализ и при провеждането на всички необходими процедури.
Разширяването на АЕЦ Козлодуй не е алтернатива на изграждането на АЕЦ Белене;
Продължаване на процедурите по Южен поток.
България трябва да си върне инициативата и да проведе необходимите преговори с Русия и Европейската комисия.
Всички процедури трябва да отразяват европейските правила;
Ускорено изграждане на междусистемните връзки на газопреносната инфраструктура.
Заедно с разработването на нови находища на конвенционален природен газ и разширяване на капацитета за съхранение, това ще доведе до ефективно участие в регионалния пазар;
Разширяване на мощностите за производството на енергия от местни въглища
и подкрепа за инвестициите в технологии за спазване на екологичните стандарти;
Насърчаване на изследванията в областта на енергетиката и въвеждане на нисковъглеродни технологии като устойчив преход, а не като покриване на самоцелни критерии,
инвестиции в интелигентни мрежи и разработка на национални технологии и продукти за нискоемисионни производства и интелигентни мрежи;
Приоритетна работа за повишаване на енергийната ефективност на българската икономика – чрез стандарти, инвестиции, държавна подкрепа и ефективен контрол;
Преструктуриране и поставяне на професионална основа на управлението на държавните енергийни дружества.
Спиране на партийните назначения и на източването на енергетиката.
Международни конкурси за подбор на управление на дружествата.
ІV.6. Възраждане на българската култура
Приемане на стратегия за развитие на българската култура, културно-историческо наследство, културен туризъм, която да утвърждава българската култура не само като повод за национално самочувствие и самосъзнание,
но да възроди нейния принос в българската икономика;
Увеличаване на средствата за българска култура и културноисторическо наследство до 1% от БВП.
Разширяване на достъпа до култура на най-широки кръгове от населението;
Реализиране на специални програми за развитие на българския театър, кино и музика, на фондовете на българската култура и изкуство – библиотеки, музеи, читалища.
Разработване на законови основи, стимулиращи меценатството;
Насърчаване на качеството на българската културна продукция чрез утвърждаване на конкурсното начало, основано на ясни и обществено приети критерии.
ІV.7. България в региона, Европа и света
Балансирана, последователна и активна външна политика.
Формулиране и отстояване на български външнополитически инициативи за посрещане на предизвикателствата на ХХІ в.;
Стимулиране и разширяване на възможностите на българската дипломация за постигане на ясно дефинирани цели за стратегическото развитие на българската държава;
Защита на правата на българите в чужбина, на техните сдружения, помощ за българските училища в чужбина и популяризиране на българския език и българската култура;
Подобряване на организацията и активизиране на българското участие в процеса на вземане на решения в ЕС, завоюване на достойно място на страната в Съюза и подготовка за участие на следващите равнища на интеграция.
Активна подготовка за българското председателство на ЕС през 2018 г.;
Активно включване на Народното събрание в подготовката на българските позиции в ЕС;
Активизиране на българските външнополитически инициативи в регионите на Югоизточна Европа и Черноморския басейн.
Решаване на откритите въпроси със съседите;
Развитие на енергийната дипломация и оползотворяване на възможностите на България за пренос и производството на енергийни ресурси;
Активизиране на отношенията на България със страни, които представляват потенциален пазар за българската икономика;
Утвърждаване на статута и налагане на професионалното начало и развитие на кадрите в дипломатическата служба.
Ограничаване на политическите назначения.

29 NOV 2002 - VVD VERKIEZINGSPLAN 2003: DE VVD MAAKT WERK VAN NEDERLAND                                                                                                                                                                                                                                                                                                                                                                                                                                                                                                                                                                                                                             Tweede-Kamerfractie                                                                                                                                                                                                                                                                                                                                                                                                                                                                                                                                                                                                                                                                                                        29 NOVEMBER 2002                                                                                                                                                                                                                                                                                                                                                                                                                                                                                                                                                                                                                                                                                                        WIJ STAAN VOOR …  … EEN LIBERALE TOEKOMST.  De VVD is een liberale volkspartij. Wij hebben vertrouwen in mensen. We geloven dat mensen veel kunnen als zij daarvoor de vrijheid krijgen. Vrije mensen kunnen ook op hun verantwoordelijkheden worden aangesproken. De overheid moet niet betuttelend optreden. Zij moet echter haar taken wel goed en doelmatig vervullen.  De VVD wil concrete resultaten boeken op zeven kernpunten. Dat kan alleen als daar ook het geld voor is. Daarom blijven een gezonde economie en een degelijk financieel beleid voor de VVD voorop staan.  EEN GEZONDE ECONOMIE   Een gezonde economie is noodzakelijk om zekerheid te bieden en knelpunten op te lossen. De economische vooruitzichten zijn somber. Daarom moet er snel goed beleid worden gevoerd.  … MEER AANDACHT VOOR WERK  De VVD wil zoveel mogelijk mensen aan het werk. In de afgelopen jaren is daarin veel bereikt, maar nu dreigt de werkloosheid weer op te lopen. De VVD wil de economische ontwikkeling de ruimte geven. Daarom mogen de lasten voor burgers en bedrijven niet toenemen: tegenover iedere verzwaring moet een verlichting staan en werken moet lonen. Nederland moet concurrerend blijven door de lonen en de kosten laag te houden. Banen zijn belangrijker dan inkomenssteun. Loonmatiging is belangrijk. Belangrijk is ook dat de overheid niet meewerkt aan het algemeen verbindend verklaren van CAO’s als die het beleid frustreren.  De sociale zekerheid is er voor hen die niet kunnen werken. De toegang tot een uitkering wordt streng bewaakt. De WAO is een groot punt van zorg. Het aantal WAO’ers moet dringend omlaag. Een drastische hervorming van de WAO is noodzakelijk.  … MEER VRIJHEID OM WERKEN EN KINDEREN TE COMBINEREN  Ook mensen met jonge kinderen moeten een volwaardige baan kunnen hebben zonder het probleem dat kinderopvang niet te betalen of zelfs niet te vinden is. Door de vele opeengestapelde regels is kinderopvang duur en schaars. Wat de VVD betreft kunnen de ouders in de toekomst zelf beoordelen wat zij geschikte opvang vinden, krijgen zij van de overheid een financiële bijdrage via een belastingkorting en kunnen ze ook kiezen voor goedkopere gastouderopvang. Op die manier ontstaat meer vrijheid en verantwoordelijkheid voor ouders, wordt kinderopvang goedkoper en wordt het aanbod uitgebreid. Het spaarloon blijft intact en kan ook worden gebruikt om verlof te financieren.   … MEER RUIMTE VOOR BEDRIJVEN  Ondernemerschap verdient respect, en mag niet worden beperkt door een overmaat aan regels.  De regelgeving die op het bedrijfsleven drukt is overvloedig en kost het bedrijfsleven jaarlijks meer dan 8 miljard euro. In de komende vier jaar moet deze administratieve lastendruk met 2 miljard euro worden verminderd door bestaande regelgeving uit te dunnen en te vereenvoudigen. Zo kunnen ondernemers weer ondernemen en boeren weer boeren.     DEGELIJKE OVERHEIDSFINANCIËN  Geld moet eerst worden verdiend voordat het kan worden uitgegeven. Belastinggeld moet zorgvuldig worden besteed. De overheid kan een stuk efficiënter te werk gaan.  Het gedegen begrotingsbeleid heeft zich bewezen: de Zalmnorm is een begrip geworden en staat dus wat de VVD betreft ook niet ter discussie. Plannen worden alleen voorgesteld en uitgevoerd als zij financieel degelijk zijn gedekt.  … EEN ZEKERE OUDE DAG  Het vertrouwen in de AOW en de pensioenen mag niet op de proef worden gesteld. Om de AOW te kunnen blijven betalen moet de Staatsschuld in één generatie worden afbetaald. Kinderen mogen niet de dupe worden van de schuld die hun ouders hebben opgebouwd. De zekerheid van het pensioen moet gegarandeerd blijven.  … EEN OVERHEID DIE RESULTAAT BOEKT  Ook binnen de overheid moeten vrijheid en eigen verantwoordelijkheid meer ruimte krijgen. De illusie dat veel regels en bureaucratie tot goede resultaten leiden moet worden doorbroken. Er moet worden afgerekend op prestaties. Waar zaken zonder overheidsregels of belastinggeld tot stand kunnen komen, kan de overheid terugtreden. De VVD denkt daarbij aan de publieke omroep en het oerwoud van subsidies.     VEILIGHEID   Nederland moet veiliger, want zonder veiligheid is er geen vrijheid.  … EEN EFFECTIEF POLITIEOPTREDEN  Om de veiligheid echt te verbeteren komt er extra blauw op straat. Die extra agenten moeten de criminaliteit aanpakken en de overlast verminderen, en minder bezig zijn met kantoorwerk. Over de prestaties van politie en justitie moeten afspraken worden gemaakt.  Naast meer agenten hebben we ook meer rechters, meer officieren van justitie en meer cellen nodig en moet er efficiënter worden gewerkt. Voor veiligheid heeft de VVD veel geld over: 500 miljoen euro per jaar bovenop de al afgesproken uitgavenverhoging van 800 miljoen euro.  … DE AANPAK VAN JEUGDCRIMINALITEIT  Om crimineel gedrag in de kiem te smoren moeten we bij de jeugd beginnen. Ouders moeten worden aangesproken op het gedrag van hun kinderen. Soms hebben ze hulp nodig; die moeten ze dan kunnen krijgen. Daarom trekt de VVD geld uit voor opvoedingsondersteuning en jeugdzorg. Scholen moeten schoolverzuim en voortijdig schoolverlaten terugdringen. Ontspoorde jongeren worden heropgevoed voordat zij reddeloos verloren zijn. Projecten die daarin succesvol zijn worden uitgebreid.  … HOGERE STRAFFEN DIE OOK WORDEN UITGEVOERD  De strafmaat in Nederland moet worden verhoogd, vooral voor veelplegers. Er is extra geld om 5000 cellen te bouwen. De VVD schrikt er niet voor terug om gevangenissen te versoberen en meer mensen in één cel onder te brengen; ook daarmee kunnen meer criminelen worden opgesloten.  … MENSEN DIE ZELF HUN VERANTWOORDELIJKHEID NEMEN  Burgers die voor eigen lijf en goed opkomen of anderen te hulp schieten dienen meer waardering te krijgen. Niemand mag voor eigen rechter spelen, maar iedereen kan een steentje bijdragen om criminelen te weerhouden en aan te houden. Samen werken aan een veilig Nederland.     MINDER IMMIGRATIE, MEER INTEGRATIE EN GEEN DISCRIMINATIE   De VVD streeft ernaar dat iedereen in Nederland zich thuis voelt en zich daarnaar gedraagt.  … NEDERLANDSE WAARDEN EN NORMEN  De Nederlandse waarden en normen zoals vastgelegd in de Grondwet zijn het verdedigen waard. We zijn er trots op dat de vrijheid van meningsuiting, het verbod op discriminatie naar ras of seksuele voorkeur, maar ook de gelijkwaardigheid van man en vrouw deel uitmaken van onze beschaving.  … STRENGE IMMIGRATIEMAATREGELEN  De integratieproblemen, vooral in de grote steden, geven aan dat er een grens is aan het aantal mensen dat ons land kan opnemen. De immigratie, in het bijzonder van niet-westerse immigranten, moet fors worden verminderd. Dat geldt ook voor immigratie in het kader van gezinsvorming of –hereniging.  Om het karakter van de Nederlandse samenleving te handhaven moeten de voorwaarden voor toelating in Nederland streng zijn. Mensen die zich in ons land duurzaam willen vestigen moeten eerst slagen voor een toelatingsexamen waarbij blijkt dat zij het Nederlands beheersen en zich de Nederlandse waarden en normen eigen hebben gemaakt.  … EEN BETERE INTEGRATIE  Natuurlijk moet ook iedereen die al in Nederland is onze taal beheersen en zich naar de Nederlandse waarden en normen die in de Grondwet staan gedragen. Het onderwijs moet daaraan bijdragen door deze waarden en normen actief uit te dragen. De Onderwijsinspectie gaat toezicht houden op het godsdienstonderwijs.  Subsidies louter gericht op etnische groepen worden afgeschaft.  … EEN CONSEQUENT UITZETTINGSBELEID  We moeten ook eerlijk zijn tegen degenen die we geen plaats in Nederland kunnen bieden.  Uitgeprocedeerde asielzoekers en illegalen worden consequent uitgezet. Daarvoor wordt een aparte organisatie opgericht. Degenen die geld verdienen aan illegalen door hen te laten werken of te huisvesten krijgen te maken met flinke boetes.     MEER RUIMTE VOOR WONEN EN VERKEER  Ons land is klein en met zo veel mensen is de ruimte schaars. Maar waar mensen willen wonen en zich verplaatsen moeten zij die ruimte ook krijgen.  … RUIMTE OM TE WONEN  Ruimte om te wonen staat bij veel mensen hoog op de wensenlijst. De VVD vindt dat mensen daarin meer keuzevrijheid moeten krijgen. Er moet zoveel ruimte voor woningbouw komen dat tussen de locaties op basis van prijs en kwaliteit geconcurreerd gaat worden. Daarbij moet worden gerekend met meer vierkante meters per nieuwe woning. Bovendien moeten er veel meer kavels komen voor het zelf laten bouwen van woningen.  De VVD vindt dat niet alles door de Rijksoverheid in Den Haag moet worden bepaald: er moet meer worden overgelaten aan gemeenten en provincies. Plattelandsgemeenten krijgen meer vrijheid om huizen te bouwen voor de eigen inwoners.  De VVD biedt zekerheid aan de bezitters van een eigen huis: de hypotheekrenteaftrek blijft volledig intact. Het huurwaardeforfait vervalt voor degenen die de hypotheek hebben afgelost. Bovendien wordt de Onroerende Zaak Belasting op woningen afgeschaft. Het eigenwoningbezit wordt verder bevorderd door woningbouwcorporaties een deel van hun woningen met korting te laten verkopen aan de bewoners. Corporaties krijgen de mogelijkheid meer goedkope koopwoningen te bouwen, om de doorstroming vanuit huurwoningen te bevorderen. Zo krijgen starters veel meer kansen op de woningmarkt.  … SNELLERE DOORSTROMING  Men moet ook de ruimte hebben om zich te verplaatsen. Er moet minder worden gewacht op de trein en in de file. De VVD wil dat er voldoende treinen zijn en dat zij op tijd rijden. De reizigers en de overheid betalen daarvoor, dus de NS moet daar voor zorgen.  Het op orde brengen van het bestaande spoor- en wegennet is belangrijker dan het starten van nieuwe grote projecten. Dat kan sneller als daarvoor minder regels nodig zijn. Daarom pleit de VVD onder meer voor een spoedwet wegverbreding. De benzineaccijns wordt met acht eurocent verlaagd. De maximum snelheid wordt gevarieerd naar plaats en tijd: sneller waar het kan, langzamer waar het moet.  … AANDACHT VOOR NATUUR EN WATER  Naast wonen en verkeer verdienen ook natuur- en landschapsschoon aandacht. Nederland en water zijn niet los van elkaar te zien: het water moet de ruimte krijgen om grote problemen te voorkomen.  De VVD vindt dat ook particulieren en agrariërs een belangrijke rol kunnen en moeten spelen in het beheren van natuur en landschap.     MEER VRIJHEID VOOR ONDERWIJS EN ZORG  Aan onderwijs en gezondheidszorg worden terecht hoge eisen gesteld. De VVD heeft vertrouwen in de mensen die werken in het onderwijs en de ziekenhuizen. Zij moeten de ruimte krijgen om hun vak goed uit te oefenen.  … VRIJHEID VOOR SCHOLEN EN ZIEKENHUIZEN  Om aan de hoge verwachtingen te voldoen en de wachtlijsten te bestrijden krijgen de scholen en ziekenhuizen meer vrijheid en verantwoordelijkheid. De overheid heeft te lang een negatieve invloed gehad. Daarom worden de overvloedige regelgeving en bureaucratie die er nu zijn sterk ingeperkt.  … EEN MODERNE ORGANISATIE  De overheid rekent scholen en ziekenhuizen af op prestaties en controleert de kwaliteit en doelmatigheid. Leerlingen en patiënten krijgen meer vrijheid om zelf te kiezen. Concurrentie in de zorg wordt bevorderd en de Nationale Mededingingsautoriteit ziet erop toe dat geen misbruik wordt gemaakt van machtsposities. Werken in het onderwijs en de zorg wordt gestimuleerd.     EEN DUIDELIJKE INTERNATIONALE POSITIE  Nederland heeft altijd een grote rol gespeeld in de wereld. Die rol moeten we blijven spelen.  De VVD wil zich inspannen voor een veilige wereld. Soms moet dat met militairen, soms met financiële en andere ondersteuning. Maar altijd moeten we ervoor zorgen dat er resultaten worden gehaald. Vrijheid en democratie moeten we ook voor andere mensen in de wereld willen. Dat is de enige weg naar welvaart en vrede.  … EEN LIBERALE WERELD  Daarvoor willen wij open grenzen in de Europese Unie en vrije handel in de wereld. Handel maakt de economische taart groter, zodat iedereen een groter stuk kan krijgen. Globalisering is geen bedreiging, maar biedt kansen aan de kansarmen in de wereld. En ook internationaal geldt dat wie de vrijheid en veiligheid van anderen bedreigt hard moet worden aangepakt.  … EEN STEVIGE POSITIE IN EUROPA  Deelname aan de Europese Unie biedt Nederland veel voordelen. De Europese Unie moet zich wel beperken tot die zaken waartoe de lidstaten afzonderlijk minder goed toe in staat zijn. Bij de uitbreiding van de Europese Unie moeten de criteria strikt worden toegepast om mogelijk negatieve gevolgen te vermijden voor toetredende lidstaten, Europa en Nederland. De afspraken over het financieel beleid in de lidstaten (het Stabiliteitspact) mogen niet verwateren. Als de grondslagen van het Europese beleid niet degelijk zijn is dat een bedreiging voor de waarde van de euro, de Nederlandse economie en de degelijkheid van de pensioenvoorziening.     STEM VEILIG. STEM VVD!  FINANCIËLE PARAGRAAF VVD-VERKIEZINGSPLAN 2003  Het beleid gaat uit van de volgende solide begrotingsregels (Zalmnorm):  Hanteren van reële meerjarige uitgavenplafonds  Behoedzame uitgangspunten  Scheiding van inkomsten en uitgaven  Betaalbaarheid van de zorg en AOW op lange termijn veilig stellen.  Uitgangspunt vormt het huidige Strategisch akkoord en het aanvullende pakket zoals dat in de Miljoenennota 2003 is verwoord. De intensiveringen komen dus boven op de 3,8 miljard euro die reeds geboekt zijn!  In het Strategisch akkoord zijn al belangrijke VVD-wensen gefinancierd: afschaffing van de OZB op woningen, verhoging van de arbeidskorting en de invoering van een nieuw zorgstelsel. Ook zijn in het Strategisch akkoord een begrotingsreserve voor de uitgaven en belastingen opgenomen. Ten opzichte daarvan worden de volgende wijzigingen voorgesteld:     Bezuinigingen     Euro’s  1  Reëel constante uitgaven OS totdat 0,7% BBP is bereikt  450 mln.  2  Subsidies  300 mln.  3  20% tariefsverlaging inhuur externen  200 mln.  4  De publieke omroep beperkt zich tot een doelmatige uitvoering van publieke taken  150 mln.  5  Versobering gevangenisregime  150 mln.  6  Vervallen vervolguitkering WW  150 mln.     TOTAAL  1,40 MLD     Intensiveringen     Euro’s  1  Veiligheid  500 mln.  2  Infrastructuur  450 mln.  3  Onderwijs en onderzoek  150 mln.  4  Jeugdzorg en opvoedingsondersteuning  150 mln.  5  Defensie  100 mln.  6  Particulier natuurbeheer  50 mln.     TOTAAL  1,40 MLD.     Fiscaal: ruimte     Euro’s  1  Geen aparte levensloopregeling  400 mln.  2  Verhoging fiscale boetes voor tewerkstelling / huisvesting illegalen  150 mln.     TOTAAL  550 MLN.     Fiscaal: aanwending     Euro’s  1  Verhoging arbeidskorting  200 mln.  3  Fiscale stimulans kinderopvang  200 mln.  4  Verhoging ouderenaftrek  150 mln.     TOTAAL  550 MLN.    Verkiezingsprogramma 2003  Door de Partijraad van 2 november jl. is nadrukkelijk uitgesproken dat het verkiezingsprogramma van 15 mei 2002 met een geactualiseerde financiële paragraaf inzet zal zijn van de verkiezingen op 22 januari 2003. Dit betekent dat het huidige verkiezingsprogramma "Betrokken samenleving, betrouwbare overheid" , dat na een zorgvuldige procedure door het Congres van 23 februari 2002 is bekrachtigd, ongewijzigd blijft. De financieel economische vooruitzichten en de nieuwe politieke context noopt echter tot een nadere prioriteitstelling in de vorm van een geactualiseerde financiële toelichting bij het verkiezingsprogram.     FINANCIËLE TOELICHTING OP PROGRAMMA      1) INZET VAN HET PROGRAMMA  Het CDA haalde in 2002 een zeer goed verkiezingsresultaat. Dit had mede te maken met de alom gevoelde noodzaak van een ander en beter beleid: een beleid dat lang slepende maatschappelijke kwesties eindelijk een keer zou aanpakken. Het CDA liet een eigen geluid horen als het gaat om veiligheid en gedogen, om de betaalbaarheid van pensioenen nu en straks, om gezins- en familiebeleid, om zorg en onderwijs en om het integratiebeleid.     Het programma deed doortastende aanbevelingen en was toekomstgericht. Het programma en de voorstellen zijn nog steeds hoogst actueel. De prioriteiten van het CDA zijn en blijven dan ook:  -   Een betrouwbare overheid die zorgt voor de veiligheid van de burgers. Een overheid die als rentmeester de staatsfinanciën op orde houdt en daarmee bijdraagt aan de houdbaarheid van pensioenen. Een overheid ook die instaat voor de gezinnen  en daarom een gerichte inkomenspolitiek voert.  -   Een betrokken samenleving die betekenis hecht aan waarden en normen, die niet meer aanloopt tegen bureaucratie, tegen achterstanden in het onderwijs en de zorg: een samenleving ook die betrokken en juist daarom veeleisend is op het gebied van integratie en acceptatie.  -   Een solide economie, waarin er passend werk is voor alle generaties en waarin rekening wordt gehouden met de toekomst: een toekomst waarin demografische veranderingen ons voor hoge kosten van AOW, pensioenen en de zorg plaatsen. Om het geld straks nog te kunnen opbrengen, zijn nu maatregelen nodig. Middelen moeten nu opzij worden gelegd.       2) NIEUWE OMSTANDIGHEDEN  Met het oog op de nieuwe verkiezingen neemt het CDA het verkiezingsprogram van 2002 opnieuw tot  uitgangspunt. De financieel-economische omstandigheden zijn sinds vorig jaar verslechterd, maar het programma is qua strekking en prioriteiten hoogst actueel en bij de tijd. De noodzaak om daadkrachtig aan de slag te gaan met het bestrijden van criminaliteit en gedogen is nog volop aanwezig. Dat geldt ook voor het stellen van hogere eisen aan de integratie van allochtonen en nieuwkomers. De noodzaak van een vernieuwende politiek geldt ook voor de opzet van een gezondheidszorg zonder wachtlijsten, voor het werken aan een cultuur van respect en voor zaken als het investeren in onderwijs en in mobiliteit.     Het kabinet-Balkenende is de goede richting ingeslagen. Het was en is tijd voor een andere en betere politiek: een politiek die niet langs de vragen van mensen heen schiet, maar deze onder ogen ziet en aanpakt. Een politiek die verantwoordelijkheden in de samenleving herstelt en de overheid ontbureaucratiseert; een politiek die de overheid daadkrachtig laat optreden en ook inzet op duurzaamheid. Om nu ook de resultaten te gaan boeken, is het nodig opnieuw het vertrouwen van de kiezer te vragen. De kiezer vraagt van de politiek leiderschap en standvastigheid.     Sinds 2001 zijn de financieel-economische omstandigheden sterk veranderd. De ingrijpend verslechterde financieel economische situatie is zowel een gevolg van een tegenvallende economische ontwikkeling als van een slechter dan verwachte financiële erfenis van het tweede Paarse kabinet. De  conjuncturele omslag in 2001 –waarop het verkiezingsprogram al enigszins preludeerde - werkt langer door dan gehoopt en heeft gevolgen voor de overheidsfinanciën. Die omslag vertaalt zich tot heden in een nulgroei. Dat vraagt om een nuancering van (de startpositie van) het financiële kader van het program voor de periode 2003-2007. Behalve een versterking van de overheidsfinanciën is ook een versterking van de concurrentiekracht van onze economie een absolute voorwaarde om uitzicht te houden op een situatie waarin de staatsschuld binnen een generatie kan worden afgelost. Daarbij gaat het om een goed investeringsklimaat, om ruimte voor ondernemerschap, om loonmatiging en het terugdringen van werkloosheid en arbeidsongeschiktheid.  Zoals gezegd: de hoofddoelstellingen en de prioriteiten van het programma blijven intact. Ook al is er nu minder geld uit te geven, toch legt het CDA opnieuw de nadruk op het wegwerken van achterstanden in de publieke voorzieningen en op gerichte lastenverlichting voor minder draagkrachtigen. Het legt zich niet neer bij sociale verwaarlozing in bijvoorbeeld de zorg, het onderwijs of op de straat (veiligheid). Daarnaast zal geïnvesteerd worden in het gezond maken van de economie om weer uitzicht te krijgen op een situatie waarin de staatsschuld binnen een generatie kan worden afgelost.    3) FINANCIEEL KADER  Rekening houdend met tegenvallende economische groei voor 2002 en de voorspelde lage groei voor 2003, bedraagt het totale effect van de sinds de opstelling van ons verkiezingsprogram opgetreden verslechteringen op de financiële ruimte voor de komende kabinetsperiode miljarden euro’s  Gelukkig is veel daarvan reeds verwerkt in de Miljoenennota 2003 van het kabinet-Balkenende. Globaal zijn voor een derde deel van deze problematiek maatregelen in de uitgavensfeer getroffen, voor een derde deel maatregelen in de belastingsfeer en is voor het laatste derde deel noodgedwongen een minder gunstig EMU saldo geaccepteerd.  Bij het verwerken van tegenvallers wil het CDA blijven vasthouden aan een strikte scheiding tussen uitgaven en inkomsten. Voor uitgavenoverschrijdingen zal extra omgebogen moeten worden. Ook het opvangen van tegenvallende groeipercentages vergt maatregelen. Een begrotingsoverschot blijft immers strikt noodzakelijk: anders komt de betaalbaarheid van de AOW, van de pensioenen en van de zorg op de termijn van een generatie in gevaar.  Het CDA wil inkomstentegenvallers niet ten koste laten gaan van het nieuwe beleid dat is ingezet. De investeringen in zorg, onderwijs, infrastructuur en veiligheid zijn nodig om sociale verwaarlozing tegen te gaan en om de kwaliteit van de samenleving op peil te houden. Het kwartje van Kok wordt controleerbaar besteed aan mobiliteit, om zo de files op te lossen. Ook wil het CDA ruimte houden voor gerichte lastenlichting om zo draagkracht te herstellen en belangrijke zaken als zorg voor iedereen betaalbaar te houden. Het CDA kiest dan er ook niet voor dit geld te steken in het afschaffen van de OZB. Bovendien mag deze lokale belasting niet alleen op de bedrijven gaan drukken. Het risico is dan veel te groot dat hun lasten verder worden verzwaard.  Bij het treffen van maatregelen om inkomstentegenvallers op te vangen, zal het CDA erop letten dat deze niet de groeikracht van de economie schaden. Dat zou immers leiden tot minder inkomsten en daarmee de aflossing van de staatsschuld vertragen. Daarbij is vooral een gematigde loonkostenontwikkeling van belang. Zeker nu hogere premies noodzakelijk zijn om de vermogenspositie van de Nederlandse pensioenfondsen voor aanvullende pensioenen ook in de toekomst zeker te stellen. Gematigde loonkosten zijn broodnodig voor het herstel van de concurrentiepositie van ons land.  4. RUIMTE VOOR NIEUW BELEID  In het verkiezingsprogramma was 5,7 mld. euro extra gereserveerd voor de door het CDA gewenste investeringen in veiligheid, onderwijs, zorg, infrastructuur, etc. Door de, na het vaststellen van het verkiezingsprogramma, opgetreden verslechtering van de economische situatie moest het ambitieniveau lager worden gesteld, maar bedraagt in ieder geval voor investeringen 3,8 mld. euro. Daarbij zijn de niet gedekte overschrijdingen van het paarse kabinet van circa 1 mld. inbegrepen. De prioriteiten van het CDA-programma komen in dit nieuwe beleid tot uitdrukking. Naast een lastenverzwaring stelde het kabinet een in omvang vergelijkbare lastenverlichting beschikbaar. Deze lastenverlichting wil het CDA voor een groot deel gericht gaan inzetten voor gezinnen en kinderen, voor zorg, voor het bestrijden van kosten van onderwijs en voor het verlagen van de woonlasten. Een gerichte lastenverlichting verkleint ook de armoedeval.  Ondanks de nieuwe inkomstentegenvallers voor 2002 en de doorwerking ervan in 2003 wil het CDA:  -   Blijven werken aan een begrotingsoverschot van ca. 1% in 2007 zodat ook straks de AOW, de pensioenen en de zorg betaalbaar blijven.  -   Vasthouden aan in ieder geval de ruimte voor investeringen van 3,8 mld. die het kabinet-Balkenende realiseerde ten behoeve van veiligheid, zorg, infrastructuur en onderwijs.  -   De ruimte die er is voor belastingverlichting gericht inzetten voor gezinnen en kinderen, voor zorg, wonen en voor het bestrijden van kosten voor onderwijs.  Met die inzet en de eerder genoemde politiek wil het CDA bijdragen aan een samenleving die haar waarden en normen hoog houdt en serieus neemt. Het CDA wil werken aan een veilige samenleving waarin de overheid betrouwbaar en slagvaardig is. Het CDA wil een betrokken samenleving waarin mensen naar elkaar omzien. Om solidair te zijn, ook met de komende generaties, is een gezonde economie en een solide financieel beleid nodig. Het CDA wil kortom een verantwoordelijke samenleving.

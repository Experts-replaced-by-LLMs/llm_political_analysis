Съдебна система, освободена от политически натиск и корупция
Контрол, отчетност и персонална отговорност на съда и прокурорите
Ликвидиране на партийната намеса при назначенията
Интегрирано и прозрачно електронно управление
Подготовка за влизане в еврозоната – ниски нива на държавния дълг, инфлацията и бюджетния дефицит
Намаляване административната тежест за бизнеса,
насърчаване на инвестициите,
ограничаване на монополите
Увеличаване на заетостта
Намаляване на енергоемкостта и повишаване на енергийната ефективност
Инвестиции във важни за икономиката транспортни проекти
Равен достъп до качествено образование на всяко дете
Качествено и достъпно лечение и заплащане на резултат, а не на услуга
За да се запознаете по-подробно с управленските приоритети на Реформаторския блок в кампания 2014, използвайте навигацията вляво.
Програма
ПРАВОСЪДИЕ И СИГУРНОСТ
Съд и прокуратура
Цел: Реформа в съдебната система, която да гарантира независимост на съда, освободена от политически игри и корупция.
Чрез:
Премахване на политическото влияние върху съда и прокуратурата;
Операция „чисти ръце” в съдебната система;
Избор на Главния прокурор от НС с възможност за предсрочно прекратяване на мандата;
Гарантиране на пряк избор на ВСС и ВПС от квотите на съдиите и прокурорите;
Разделяне на Висш съдебен съвет и Висш прокурорски съвет;
Активна роля по изграждането на Европейска прокуратура и гражданска защита извън МВР;
Гарантиране на принципа на случайно разпределение на делата;
Парламентарен контрол за отчетност на съда, ВСС и прокурорите;
Единната информационна система за противодействие на престъпността с ефективен обществен контрол;
Въвеждане на конституционни гаранции, че за всяко назначение в тези сфери ще се носи персонална отговорност;
Силна специализирана прокуратура, разследваща корупцията и злоупотребите по високите етажи на властта;
Промяна на Конституцията за постигане на горните цели.
МВР
Цел: Реформа в МВР с основен приоритет – охрана на нашия живот и имущество,
събиране на годни доказателства
и изкореняване на корупцията в МВР.
Чрез:
Намаляване на администрацията в полицията
и увеличаване на действащите полицаи Операция „чисти ръце” в МВР;
Освобождаване на МВР от несвойствени функции – например служба „Гражданска защита“ да е извън МВР;
Публични годишни отчети на областните дирекции на МВР;
Разширяване на разследващите функции на Агенция „Митници“ и предоставяне на такива на НАП и КФН
и засилване контрола при прилагането и ефективността на наказанията;
Въвеждане на реално конкурсно начало за издигане в кариерата и заемане на ръководни длъжности;
Осигуряване на полицейско присъствие в малките населени места – във всяко населено място полицай;
Пълна законова регламентация на дейността на специалните служби и координацията между тях.
Създаване на единна разузнавателна служба.
ВЪНШНИ РАБОТИ
Цел: Дългосрочна политика за защита на интересите на България, българския бизнес и българските граждани.
Активен участник в процеса на формиране и взимане на решения в ЕС.
Равнопоставени отношения с Русия, освободени от зависимости.
Чрез:
Изграждане на компетентна дипломатическа служба;
Мобилизиране на всички дипломатически ресурси за незабавно членство в Шенген;
Изграждане на ефективна система за електронни услуги в услуга и защита на българските граждани зад граница;
Активна балканска политика.
Защита и подкрепа на българските малцинства.
Взаимодействие за изпълняване на критериите за членство в ЕС.
ОТБРАНА
Цел: Развитие на способности на българската армия за професионално съюзно участие в мисии
и способности за ефективна защита от агресивни актове от нов тип – тероризъм.
Чрез:
Осъвременяване на оборудването и материалната база на българската армия;
Въвеждане на консултативни (експертни) съвети при сделки с военна техника и оборудване с цел прекратяване на корупционни практики (премахване на посредниците при закупуване на военна техника, освен агенциите на ЕС и НАТО);
Възлагане на новите военни разработки на български научни организации
и максимално включване на фирми от българския бизнес във военното снабдяване и оборудване, както на българската армия, така и на съюзниците от НАТО;
Идентифициране и стратегия за посрещане на заплахите за националната сигурност с 20-годишен хоризонт;
Въвеждане на критериите за „добро управление” в оценката на ефективността на отбраната и действията на отбранителния мениджмънт;
Нова структура на въоръжените сили: армия, предназначена за решаване на най-вероятните бойни задачи, свързани със съюзни експедиционни операции.
Управление и администрация
АДМИНИСТРАЦИЯ
Цел: Ликвидиране на партийната намеса в администрацията.
Чрез:
Утвърдени всеобщи правила за встъпване на държавна служба;
Определяне на етични и професионални стандарти, на които трябва да отговарят заемащите висши държавни служби и членове на регулаторите;
Контрол на спазването на законовите изисквания за спазване на техния професионализъм и независимост;
Създаване на независим регулатор на държавните служби (държавна административна комисия – ДАК).
ЕЛЕКТРОННО УПРАВЛЕНИЕ
Цел: Интегрирано и прозрачно електронно управление в държавната и общинска администрация за повишаване на качеството на предлаганите услуги за фирми и граждани,
намаляване на цената на тези услуги,
времето за тяхното предоставяне
и намаляване на възможностите за корупция в управлението.
Чрез:
Въвеждане на централизирано планиране и контрол на дейностите по електронното управление в администрацията и управлението;
Въвеждане на стандарти за планиране, организиране, управление и контрол на дейностите за електронното управление;
Доизграждане на изнесените офиси на електронното управление.
РЕГИОНАЛНО РАЗВИТИЕ
Цел: Реална финансова децентрализация – трансфериране на правомощия от централната към местната власт и регионите,
както и насърчаване сътрудничеството на общините за съвместно предоставяне на услуги на гражданите.
Чрез:
Нов закон за местната власт;
Утвърждаване и разширяване на местните референдуми и инициативи;
Промяна на критериите за стимулиране провеждането на местни референдуми и граждански инициативи;
Обвързване на регионалното планиране с бюджетната процедура
и осигуряване на реално ресурсно обезпечено изпълнение на общинските планове за развитие;
Реално управляващи областни управители.
Прехвърляне на правомощия и инструменти за управление.
БЛАГОСЪСТОЯНИЕ И ИКОНОМИКА
Финансова стабилност
Цел: Ефективно управление на публичните финанси, което да подготви влизането на България в Еврозоната – ниско ниво на държавния дълг, инфлацията и на бюджетния дефицит.
Чрез:
Нисък номинален размер на публичния дълг, в това число и на общинските дългове;
Постигане на балансирани бюджети;
Привеждане на публичните разходи до 38% от БВП без европейските средства;
Запазване на валутния борд;
Влизане в Еврозоната;
Членство на България в Общия европейски банков съюз;
Запазване текущото ниво на данъчното облагане.
БИЗНЕС КЛИМАТ И ИНВЕСТИЦИИ
Цел: Подобряване на бизнес климата чрез намаляване административната тежест
и насърчаване на чуждестранните инвестиции в България.
Чрез:
Реформа на условията и критериите за стартиране на бизнес чрез преминаване от разрешителен към уведомителен режим;
Прилагане на съществуващото законово изискване всички нови нормативни актове и всички промени в действащи нормативни актове да включват оценка на въздействието върху засегнатите граждани и бизнес;
Закон за фалит на физическите лица – процедури за обявяване в несъстоятелност на неизправни длъжници
Невъзможност за обявяване в несъстоятелност с произволна задна дата;
Облекчаване на данъчната политика: ефективни и ясни процедури;
Приемане на икономически стимули за износителите и фирмите, създаващи иновативни продукти;
Създаване и прилагане на държавна инвестиционна стратегия за мотивиране на инвеститорите в приоритетни области и региони.
КОНКУРЕНТОСПОСОБНОСТ И ЗАЩИТА НА ПОТРЕБИТЕЛИТЕ
Цел: Стимулиране на конкуренцията
и ограничаване вредното въздействие на монополните и квазимонополните структури.
Чрез:
Налагане на законови ограничения за включване на клаузи за търговска тайна при договори за приватизация, концесия, обществени поръчки и други сделки, сключвани от държавата и общините;
Съставът на всички регулаторни органи да бъде избиран от Народното събрание чрез публичен дебат на кандидатурите;
Въвеждане на облекчен режим на групови искове спрямо монополистите;
КЗК не по свое усмотрение, а по задължение да прави периодични анализи на рискове от злоупотреби с господстващо положение
и да ги оповестява публично;
Въвеждане на извънсъдебно разрешаване на потребителски спорове с цел защита интереса на гражданите.
ОБЩЕСТВЕНИ ПОРЪЧКИ
Цел: Преминаване към напълно електронен процес на участие в обществените поръчки, осигуряване на прозрачност и равен достъп до тях.
Чрез:
Унифициране на документацията и стандартизация на договорите за обществени поръчки;
Електронно подаване на документацията и въвеждане на контрол на достъп до информацията;
Прекъсване на пряката връзка между възложител и изпълнител;
Квалификация на администрацията за своевременна подготовка и на качествена документация и на работа с външни експерти.
Труд и социална политика
Цел: Гъвкав и динамичен пазар на труда
и увеличаване на заетостта като най-добрата социална политика.
Чрез:
Подробна законова уредба на възможностите за почасово наемане, съвместяване на длъжности и работни места при различни работодатели;
Съответствие между вноските и получаваните пенсии;
Спиране на политическата намеса при определяне размера на пенсиите;
Интеграция на малцинствата чрез образование;
Обвързване на социалното подпомагане със система от социални отговорности и задължения;
Алтернативни модели за заетост в подкрепа на майки с малки деца;
Условие за пълноценен труд и професионално развитие на майките при запазване на досегашните осигурителни права
ЕНЕРГЕТИКА
Цел: Свободен енергиен пазар,
устойчиво развитие на модерна енергийна инфраструктура,
намалена енергоемкост и повишаване на енергийната ефективност и конкурентоспособност на българската икономика,
енергийно ефективни домакинства.
Чрез:
Приемаме Национална стратегия за енергийна независимост и сигурност
Строг обществен контрол на разходите на енергийните дружества, които формират цените на електроенергията;
Изчистване на финансовия дефицит в електроенергийния сектор и прекратяване на злоупотребите с преференциално ценообразуване.
Участие на държавни енергийни дружества само в проекти с доказана икономическа ефективност;
Създаване на българска борса на електроенергия и природен газ;
Подпомагане на енергийно бедните граждани;
Пълно освобождаване на електроенергийния пазар и премахване на ролята на НЕК като единствен купувач;
Директни финансови стимули за енергийна ефективност на българските домакинства и бизнес;
Борсова приватизация на миноритарен пакет – до 33% от акциите на избрани държавни енергийни дружества.
Преустановяване на проекта Южен поток до съответствието му с европейското законодателство и постигане на доказана икономическа полза за България;
Удължаване на живота на 5- ти и 6- ти блок на АЕЦ Козлодуй.
Строг обществен контрол на разходите на енергийните дружества, които формират цените на електроенергията.
Земеделие и гори
Цел: Ефективно и конкурентоспособно земеделие, съобразено с общата селскостопанска политика на ЕС за периода 2014-2020 г.
Чрез:
Намаляване на административната тежест за фермерите и бенефициентите по програми посредством промени в Държавен фонд земеделие;
Ефективно и прозрачно използване на средства по ОСП 2014-2020 г.;
Осигуряване на равноправен достъп на всички земеделски производители до европейските средства;
Изграждане на напоителни системи, там където е необходимо;
Реално функциониране на гаранционния фонд за малки и средни земеделски производители;
Подкрепа за коопериране на малки и средни производители и преработватели на земеделска продукция;
Насърчаване на биопроизводството и екопроизводството в селското стопанство.
ТУРИЗЪМ
Цел: Развитие на културния,
здравния,
спортен,
еко
и селски туризъм
и осъвременяване на инфраструктурата.
Чрез:
Обособяване на туризма в отделно министерство;
Създаване на регистър и управление на туристическите атракции и продукти- публична собственост;
Подобряване на статистиката за вземане на информирани решения за развитие на сектора;
Инвестиции в пътна инфраструктура около основните забележителности в България.
ТРАНСПОРТ
Цел: Инвестиции в стратегически транспортни проекти с висока добавена стойност за икономиката
Чрез:
Изграждане на автомагистрали и високоскоростни пътища чрез ПЧП,
инвестиции във второкласната мрежа чрез еврофондовете;
Финансови стимули за общините да инвестират в третокласни, четвъртокласни общински пътища;
Развитие на транспортните мрежи по макрорегионалната стратегия на ЕС- Дунавска и Черноморска стратегии, в т.ч. модернизация на пристанищата в Русе и Варна и свързващата ги инфраструктура.
Разрешаване на казуса БДЖ по най-добрия за данъкоплатците начин.
Развитие на българските железници, чрез подкрепа на политиките за единно европейско ЖП пространство;
Насърчаваме зелен обществен транспорт, с мерки за стимулиране на градския електротранспорт;
Активно развитие на велосипедния транспорт;
КАЧЕСТВО НА ЖИВОТ
ОБРАЗОВАНИЕ И НАУКА
Предучилищно образование
Цел: Равнопоставеност и конкуренция на всички форми на предучилищно образование
Чрез:
Система за финансиране
и контрол на предучилищното образование;
Задължително предучилищно обучение от 6-годишна възраст
и стимули за по-ранно включване в образователната система;
Засилване ролята на семейството в организацията и управлението на предучилищното образование.
Училищно образование
Цел: Равен достъп до качествено образование на всяко дете
Чрез:
Равнопоставеност и конкуренция на всички форми на училищното образование
и улесняване на валидирането на знанията и уменията на учениците;
Система за валидация на учителската компетентност с оглед улеснен достъп до професията;
Разработване на нормативен акт за професионалния и социален статус на българския учител;
Създаване на нова, независима система на инспектиране, която включва оценка на качеството на училищното образование;
Ресурсно обезпечаване на учебния процес във връзка с преподаване на майчин език.
Висше образование
Цел: Повишаване на качеството на висшето образование
и конкурентоспособността на висшите училища в рамките на общоевропейското образователно пространство
и подобряване на взаимодействието между висшите училища и бизнеса.
Чрез:
Промяна в модела на финансиране на висшите училища въз основа на рейтинга им.
Създаване на нови правила на акредитация чрез включване на широк кръг участници, в това число представители на бизнеса;
Прозрачни правила за избор на членове на комисиите и на ръководството на Националната агенция за оценяване и акредитация;
Отчитане на изискванията на бизнеса при изготвяне на учебните програми
и определяне на държавната поръчка за прием;
Въвеждане на единни национални критерии по научни области за придобиване на научни степен.
Наука
Цел: Постигане на високо качество на научния продукт
Чрез:
Стратегическо държавно финансиране на научни изследвания на проектен принцип;
Подкрепа и насърчаване на взаимодействието между бизнеса и научните организации;
Реформа в дейността на фондовете, финансиращи научните изследвания (Фонд научни изследвания и Национален иновационен фонд).
ЗДРАВЕОПАЗВАНЕ
Цел: Осигуряване на качествено и достъпно лечение на здравноосигурените българи.
Запазване на кадровия потенциал на здравеопазването.
Постигане на финансова стабилност на системата.
Постепенно преминаване от заплащане за услуга към заплащане за резултат.
Чрез:
Премахване на системата на направленията в сегашния й порочен вид чрез въвеждане на индивидуален здравноосигурителен пакет за доболнична помощ.
Въвеждане на индивидуална електронна здравна карта;.
Формиране на регионални здравни консорциуми
и приемане на национална здравна карта със задължителен характер;
Приемане на стратегия за ефективното управление на болничната помощ чрез преструктуриране на лечебните заведения,
приватизация,
публично-частно партньорство
и оптимизация на болничната мрежа съобразно националната здравна карта;
Размерът на задължителната здравна вноска, финансираща 1-я стълб на здравното осигуряване остава същата.
Промяна на статута на НЗОК с цел превръщането й в инструмент на държавата за осигуряване на базов пакет от медицински услуги на гражданите.
Въвеждане на 2-ри доброволен стълб от конкуриращи се частни фондове, покриващ сегашните дефицити на НЗОК;
Осигуряване на заплащане на еднакви здравни вноски от държавата и реалния сектор в бюджета;
Формиране на нов механизъм за остойностяване на труда на работещите в здравеопазването;
Формиране на фонд съфинансиращ лекарствената терапия на българските граждани в пенсионна възраст.
КУЛТУРА
Цел: Балансирано развитие на културната политика за регионите на страната
и гарантиране на равен достъп до културни дейности за всички членове на обществото, без да се допуска дискриминация.
Чрез:
Утвърждаване развитието на културата като основен приоритет;
Регламентиране на Национален фонд култура като първостепенен разпоредител с децентрализирана структура;
Обособяване на четири основни направления в сектор култура: културно-историческо наследство,
художествено творчество и обичаи,
културни и творчески индустрии
и културни идентичности и езици;
Прилагане на ефективна национална система за опазване на историческото и културно наследство;
Съхраняване и цифровизация на културното наследство – създаване на национална цифрова система за достъп, управление и контрол с цел опазване и представянето му.
Създаване на Фонд българско кино – втори стълб за финансиране на филмовата индустрия с пазарни механизми.
Околна среда и води
Цел: Подобрени и ефективни механизми за наблюдение, управление и опазване на околната среда
Чрез:
Изработване на система за състоянието на околната среда, картиране на природозащитното състояние на природни местообитавания и видове, предмет на опазване на защитените зони на Натура 2000, включително акваторията на Черно море;
Приоритетно приемане на плановете за управление на защитените територии и заповедите за зоните по Натура 2000;
Планиране на стопански дейности единствено въз основа на приетите планове, при отчитане интереса на местните общности и собствениците на земя.
Реформи в процедурите на оценка на състоянието на околната среда
и въвеждане на принципа на икономическа целесъобразност;
Диференциране на видовите ползватели на природен ресурс: рибопроизводство – само при регистрационен режим, без цена на ползвано количество,
премахване изискването на измерителни уреди на дебит;
напоителни системи без такси извън случаите за производство на електрическа енергия;
Подобряване системи за управление на отпадъци чрез въвеждане на съвременни методи и инсталации за третирането им;
Изграждане на единна национална система за третиране на опасните отпадъци;
Изграждане на пречиствателни съоръжения за водите на Дунав, Искър и Черно море;
Въвеждане на данъчни стимули за производство и използване на електрически автомобили, включително чрез такса отмяна на паркиране в зелена и синя зона.
МЕДИЙНА СВОБОДА И РЕГУЛАЦИЯ
Цел: Създаване на среда, в която медиите са свободни и независими,
медийният плурализъм е реален,
а правото на информация на гражданите е гарантирано.
Чрез:
Прозрачност и публичност на собствеността и контрол върху медиите;
Създаване условия за силни и независими обществени медии;
Граждански контрол върху законодателния процес и законодателство в областта на медиите;
предварителната и последваща оценка на въздействие;
организиране на непрекъснато наблюдение за медийна свобода и медиен плурализъм;
Прекратяване на практиките на натиск върху медиите;
Прекратяване на практиките за държавно влияние върху източниците на финансиране на търговските медии чрез средствата за реклама и информационни кампании.
ЕТНИЧЕСКИ ВЪПРОСИ
Цел: Изграждане на адекватна институционална инфраструктура с участието на експерти и представители от малцинствата.
Чрез:
Активна политика за включване във всички сфери на обществения живот на принципа на равните възможности и недопускане на сегрегация;
Проектно подпомагане на съхранението и развитието на културата и развитието на етническите и езикови малцинства,
както и взаимодействието и обогатяването между различните етнически култури;
Десегрегация на т.нар. ромски училища и интеграция на ромските деца в образователната система;
Рязко активизиране на образователната политика сред ромското и турското население в рамките на общото решително подобряване на българското образование;
Държавна акредитация и финансиране на Висшия мюсюлмански институт и средните мюсюлмански духовни училища.
ГРАЖДАНСКО УЧАСТИЕ И ДОБРОВОЛЧЕСТВО
Цел: Висока степен на гражданското участие в управлението и ефективен граждански контрол.
Чрез:
Задължително обществено обсъждане на мащабните проекти от национално значение;
Ефективно гражданско участие в държавните регулаторни органи;
Механизъм за провеждане на национална и европейска гражданска инициатива – 10 000 български граждани да могат да прилагат законопроект на Министерски съвет или Народното събрание.
МЛАДЕЖКИ ДЕЙНОСТИ И СПОРТ
Спорт
Цел: Наличие на функциониращи и оборудвани спортни зали във всяко българско училище.
Чрез:
Въвеждане на нов подход в отношението към спорта и неговото финансиране с акцент върху масовия спорт;
Развитие на форми на ПЧП при изграждане на спортни обекти и съоръжения.
Насърчаване на ученическия и студентския спорт.
Младежка дейност
Цел: Насърчаване на младежката трудова заетост и добиването на практически опит по време на образованието.
Чрез:
Създаване на единна национална борса заедно с ВУЗ-овете в страната и осигуряване на работни места и стажуване на студенти;
Създаване на стандарт на квотен принцип за наемане на млади хора в публичната администрация, общинските и държавните предприятия и дружества;
Създаване на програма за нисколихвено кредитиране на млади хора, които се занимават със социално предприемачество;
Стимулиране създаването на мрежа от бизнес инкубатори за подкрепа на млади предприемачи.

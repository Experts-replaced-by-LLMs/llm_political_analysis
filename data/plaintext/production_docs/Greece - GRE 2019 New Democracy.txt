ΙΣΧΥΡΗ ΑΝΑΠΤΥΞΗ ΑΥΤΟΔΥΝΑΜΗ ΕΛΛAΔΑ
Το σχέδιό μας
ΕΝΩΜΕΝΟΙ ΜΠΟΡΟΥΜΕΤο σχέδιό μας1 | Ισχυρή Ανάπτυξη με επενδύσεις2 | Πολλές, νέες, καλύτερες δουλειές3 | Λιγότεροι Φόροι - Μεγαλύτερο εισόδημα4 | Νέο Κοινωνικό συμβόλαιο εργαζομένων,κράτους, επιχειρήσεων5 | Αξία στην ακίνητη περιουσία6 | Στήριξη της οικογένειας, αντιμετώπισητου δημογραφικού7 | Αλληλεγγύη σε όσους έχουν ανάγκη8 | Ποιοτική δημόσια υγεία9 | Ασφάλεια για όλους10 Φύλαξη των συνόρων, αντιμετώπιση μεταναστευτικού11 | Σύγχρονα δημόσια σκολεία καιπανεπιστήμια12 Προστασία περιβάλλοντος και βιώσιμη ανάπτυξη13 Κράτος αποτελεσματικό και φιλικό στον πολίτη14 Αναγέννηση της γεωργίας και της κτηνοτροφίας15 Ολοκλήρωση των εθνικών μας υποδομών16 Η Ελλάδα αποκτά ξανά φωνή στην Ευρώπη και τον κόσμο
ΑΝΑΠΤΥΞΗ
Το σχέδιο μας
ΓΙΑ ΙΣΧΥΡΗ ΑΝΑΠΤΥΞΗ ΜΕ ΕΠΕΝΔΥΣΕΙΣ
Η ισχυρή, ανάπτυξη είναι η μόνη λύση.
Λέμε λοιπόν τέλος στην υπερφορολόγηση και καθιερώνουμε κίνητρα για νέες επενδύσεις, με στόχο εκατοντάδες χιλιάδες νέες και καλά πληρωμένες δουλειές στον ιδιωτικό τομέα.
Για τους νέους, τους μερικά απασχολούμενους, τους μακροχρόνια ανέργους, αλλά και κάθε εργαζόμενο που αναζητά μια καλύτερη δουλειά.
Για το σκοπό αυτό:Μειώνουμε τον συντελεστή φορολογίας επιχειρήσεων από 28% σε 20%, μέσα σε δύο χρόνια και τον φόρο μερισμάτων από 10% σε 5%.
Καθιερώνουμε ειδικά κίνητρα για την προσέλκυση επενδύσεων με διπλασιασμό του χρόνου για συμψηφισμό ζημιών και δυνατότητα υπεραποσβέσεων για νέες επενδύσεις σε ποσοστό 200%.
Βελτιώνουμε το επιχειρηματικό περιβάλλον με ριζική απλοποίηση και θέσπιση ρητών προθεσμιών στις διαδικασίες αδειοδότησης,με καθιέρωση ηλεκτρονικής υπογραφής για πολίτες και επιχειρήσειςκαι με ταχεία εκδίκαση των προσφυγών για επενδύσεις σε ειδικά τμήματα δικαστηρίων.
Αποκαθιστούμε τη ρευστότητα, μέσω της μείωσης των επιτοκίων δανεισμού του Ελληνικού κράτους (ήδη άρχισε η πτώση μετά τις ευρωεκλογές), που οδηγεί στη μείωση των επιτοκίων και για τις Ελληνικές επιχειρήσεις,
με την αντιμετώπιση του προβλήματος των «κόκκινων δανείων»,
την αποπληρωμή των οφειλών του Δημοσίου στους ιδιώτες
και την πλήρη αξιοποίηση του Προγράμματος Δημοσίων Επενδύσεων.
Μεταρρυθμίζουμε το κράτος ώστε να είναι ισχυρό, αλλά με ρόλο επιτελικό και ρυθμιστικό
και να αντιστέκεται στις ιδεοληψίες και στις συντεχνίες, που πότε ανακαλύπτουν δάση σε αεροδρόμια και πότε το βλέπουν ως κομματικό λάφυρο.
ΝΕΕΣ ΔΟΥΛΕΙΕΣ
Το σχέδιό μας
ΠΩΣ ΘΑ ΔΗMΙΟΥΡΓΗΘΟΥN ΠΟΛΛΕΣ, ΝΕΕΣ, ΚΑΛΟΠΛΗΡΩMEΝΕΣ, ΔΟΥΛΕΙΕΣ
Με επενδύσεις και την ισχυρή ανάπτυξη που προκαλούν.
Επενδύσεις ιδιωτικές, μέσα από ένα ξεκάθαρο αδειοδοτικό και χωροταξικό σχέδιο,
φιλικότερο επιχειρηματικό περιβάλλον,
χαμηλότερη και πιο δίκαιη φορολογία,
ενίσχυση των δημόσιων επενδύσεων,
αξιοποίηση κοινοτικών πόρων και συμπράξεις δημόσιου και ιδιωτικού τομέα.
Σε ποιους κλάδους θα γίνουν;
Στον τουρισμό και τη ναυτιλία 20-25 δισ. ευρώ.
Μόνο στον τουρισμό είναι κολλημένες σήμερα μεγάλες επενδύσεις ύψους 11 δις ευρώ.
Στον πρωτογενή τομέα και τη μεταποίηση τροφίμων 15-20 δισ. ευρώ.
Στην ενέργεια (ΑΠΕ, νέοι αγωγοί φυσικού αερίου κα) και το περιβάλλον 9 δισ. ευρώ.
Στην Έρευνα και την Τεχνολογική ανάπτυξη, τη βιομηχανία, τα logistics και μέσω Συμπράξεων Δημόσιου Ιδιωτικού Τομέα, 10 δισ. ευρώ.
Στον κατασκευαστικό κλάδο και στις υποδομές όπου τα περιθώρια είναι ακόμα μεγαλύτερα.
Δυο ενδεικτικά παραδείγματα:Πρώτον, στις υποδομές το σχέδιο μας προβλέπει 43.000 θέσεις εργασίας για μεγάλα, ή μικρότερα έργα.
Δεύτερον, στην αγορά κατοικίας, που συντηρεί εκατοντάδες επαγγέλματα.
Με το ολοκληρωμένο σχέδιό μας (μείωση ΕΝΦΙΑ, έκπτωση φόρου για ενεργειακή, λειτουργική και αισθητική αναβάθμιση των κτιρίων, ενίσχυση των προγραμμάτων golden visa και nom/dom αναστολή ΦΠΑ και φόρου υπεραξίας για 3 έτη) εκτιμούμε ότι μπορεί να δημιουργηθούν 37.000 θέσεις εργασίας.
O κατώτατος μισθός, με τη ρήτρα ανάπτυξης που προβλέπουμε, θα φτάσει σε μία τριετία τα 730 ευρώ.
ΦΟΡΟΛΟΓΙΑ
Το σχέδιό μας
ΓΙΑ ΛΙΓΟΤΕΡΟΥΣ ΦΟΡΟΥΣ ΚΑΙ ΜΕΓΑΛΥΤΕΡΟ ΕΙΣΟΔΗΜΑ
Μια οικονομία που αναπτύσσεται είναι μια οικονομία που εξασφαλίζει περισσότερο διαθέσιμο εισόδημα για όλους.
Με δικαιότερη φορολογία που απελευθερώνει την παραγωγικότητα και τη δημιουργικότητα, ώστε κάθε Έλληνας να εξασφαλίζει τη μεγαλύτερη δυνατή ποιότητα ζωής για τον ίδιο και την οικογένειά του.
Για το σκοπό αυτό:Διατηρούμε το αφορολόγητο και μειώνουμε τον εισαγωγικό φορολογικό συντελεστή στα φυσικά πρόσωπα (μισθωτούς, ελεύθερους επαγγελματίες και αγρότες) από 22% σε 9% για εισοδήματα μέχρι 10.000 ευρώ
και καθιερώνουμε νέα φορολογική κλίμακα με χαμηλότερο ανώτερο φορολογικό συντελεστή.
Καταργούμε σταδιακά το τέλος επιτηδεύματος και την ειδική εισφορά αλληλεγγύης.
Θεσπίζουμε την αύξηση του κατώτατου μισθού σε ποσοστό διπλάσιο από το ποσοστό ανάπτυξης του ΑΕΠ.
Υπολογίζουμε ότι ο κατώτατος μισθός θα φτάσει έτσι στα 730 ευρώ μέχρι το 2022.
Μειώνουμε σταδιακά τις εισφορές σε κύρια σύνταξη από 20% σε 15% εντός της επόμενης τετραετίας.
Μειώνουμε τον ΦΠΑ, με καθιέρωση δύο βασικών συντελεστών 11% και 22%, από 13% και 24% σήμερα, με διατήρηση του υπερμειωμένου συντελεστή ΦΠΑ στο 6%.
ΕΡΓΑΣΙΑ
Το σχέδιό μας
ΓΙΑ ΤΗΝ ΕΡΓΑΣΙΑ ΚΑΙ ΤΗΝ ΠΡΟΣΤΑΣΙΑ ΤΩΝ ΕΡΓΑΣΙΑΚΩΝ ΔΙΚΑIΩΜΑΤΩΝ
Για να γυρίσει η χώρα σελίδα, με ισχυρή ανάπτυξη και κοινωνική συνοχή, χρειάζεται ένα νέο κοινωνικό συμβόλαιο μεταξύ εργαζόμενων, κράτους και επιχειρήσεων.
Το κράτος προσφέρει ένα καλό επιχειρηματικό περιβάλλον και χαμηλή φορολογία και οι επιχειρήσεις είναι συνεπείς σε όλες τις υποχρεώσεις τους, αμείβουν καλά τους εργαζομένους τους και τους κάνουν συμμέτοχους στα κέρδη και την ανάπτυξη της επιχείρησης και προσέχουν το περιβάλλον.
Για το σκοπό αυτό:Δίνουμε κίνητρα στον ιδιωτικό τομέα, μειώνοντας τη φορολογία και απλοποιώντας τις γραφειοκρατικές διαδικασίες.
Εγγυόμαστε την απαρέγκλιτη τήρηση της εργατικής νομοθεσίας, αξιοποιώντας την ηλεκτρονική διακυβέρνηση και διενεργώντας στοχευμένους και ουσιαστικότερους ελέγχους.
Καθιερώνουμε λευκό μητρώο επιχειρήσεων και χαμηλότερες εισφορές για τις επιχειρήσεις που είναι ασφαλιστικά συνεπείς και σέβονται την εργατική νομοθεσία.
Παρέχουμε κίνητρα στις επιχειρήσεις για να δίνουν πρόσθετες παροχές στους εργαζομένους τους όπως η δωρεάν μεταφορά στην εργασία τους, επιπλέον ασφαλιστικές παροχές, συμμετοχή στα κέρδη και ειδικά προγράμματα απόκτησής μετοχών.
ΑΚΙΝΗΤΗ ΠΕΡΙΟΥΣΙΑ
Το σχέδιό μας
ΓΙΑ ΝΑ ΑΠΟΚΤΗΣΕΙ ΞΑΝΑ ΑΞΙΑ Η ΑΚΙΝΗΤΗ ΠΕΡΙΟΥΣΙΑ ΤΩΝ ΕΛΛΗΝΩΝ
Επί δεκαετίες το σπίτι ήταν για τους Έλληνες στόχος ζωής, βασικός τρόπος αποταμίευσης και η κληρονομιά που άφηναν στα παιδιά τους.
Και η κατασκευή του ήταν βασικός κινητήριος μοχλός της οικονομίας, που τροφοδοτούσε εκατοντάδες επαγγέλματα.
Στόχος μας είναι με λιγότερους φόρους και ουσιαστικά κίνητρα να δώσουμε και πάλι αξία στην ακίνητη περιουσία των Ελλήνων και ζωή σε έναν κρίσιμο κλάδο για την ανάπτυξη της χώρας.
Για το σκοπό αυτό:Μειώνουμε τον ΕΝΦΙΑ κατά 30% εντός διετίας για όλους τους ιδιοκτήτες.
Καθιερώνουμε έκπτωση 40-50% για όλες τις εργασίες ενεργειακής, λειτουργικής και αισθητικής αναβάθμισης, συντήρησης και αξιοποίησης των κτιρίων.
Οι πολίτες θα δαπανούν τα χρήματα,
θα κρατούν τα τιμολόγια και θα έχουν την έκπτωση φόρου που θα μπορούν να την χρησιμοποιήσουν για να καλύψουν οποιαδήποτε φορολογική τους υποχρέωση μέσα στην επόμενη τριετία.
Απλοποιούμε δραστικά τις διαδικασίες μεταβίβασης ακινήτων, περιορίζοντας τα 23 δικαιολογητικά αρχικά κατά το ένα τρίτο και εξασφαλίζοντας σταδιακά ότι θα είναι όλα διαθέσιμα ηλεκτρονικά.
Αναστέλλουμε για μία τριετία το φόρο υπεραξίας στις αγοραπωλησίες ακινήτων και τον ΦΠΑ στην οικοδομική δραστηριότητα.
ΔΗΜΟΓΡΑΦΙΚΟ
Το σχέδιό μας
ΓΙΑ ΤΙΣ ΝΕΕΣ ΟΙΚΟΓΕΝΕΙΕΣ ΚΑΙ ΤΟΥΣ ΕΡΓΑΖΟΜΕΝΟΥΣ ΓΟΝΕIΣ
Οι νέες οικογένειες και οι εργαζόμενοι γονείς περνούν δύσκολα τα τελευταία χρόνια.
Κάποιοι νέοι έφυγαν και κάνουν τις οικογένειες τους στο εξωτερικό.
Ταυτόχρονα μειώνονται και οι γεννήσεις.
Το δημογραφικό εξελίσσεται σε μεγάλη απειλή για την οικονομία, την κοινωνία, την ίδια την εθνική μας υπόσταση.
Η στήριξη των νέων οικογενειών και των εργαζόμενων γονέων είναι για μας απόλυτη προτεραιότητα.
Για το σκοπό αυτό:Καθιερώνουμε επίδομα 2.000 ευρώ για κάθε παιδί που γεννιέται.
Αυξάνουμε το όριο του αφορολόγητου κατά 1.000 ευρώ για κάθε παιδί.
Επαναφέρουμε τα επιδόματα για τις τρίτεκνες και πολύτεκνες οικογένειες στο επίπεδο πριν από τις μειώσεις του 2018 (ν. 4512/2018).
Δεσμευόμαστε πως κανένα παιδί δεν θα μένει εκτός παιδικού σταθμού.
Επεκτείνουμε το ωράριο των παιδικών σταθμών και ενισχύουμε τα ολοήμερα σχολεία, που λειτουργούν μέχρι τις 18:00 με ουσιαστικό πρόγραμμα δραστηριοτήτων και μελέτης, ώστε το πρόγραμμα των παιδιών να εναρμονίζεται καλύτερα με τις ανάγκες των εργαζόμενων γονέων.
ΚΟΙΝΩΝΙΚΗ ΣΥΝΟΧΗ
Το σχέδιό μας
ΓΙΑ ΑΛΛΗΛΕΓΓΥΗ ΣΕ ΟΣΟΥΣ ΕΧΟΥΝ ΑΝΑΓΚΗ
Στεκόμαστε δίπλα σε αυτούς που το έχουν περισσότερο ανάγκη,
γιατί δεν νοείται η ανάπτυξη χωρίς κοινωνική συνοχή και κοινωνική συνοχή χωρίς κοινωνική αλληλεγγύη-
Για το σκοπό αυτό:Αυξάνουμε στο 1 δις ευρώ τον προϋπολογισμό για το Ελάχιστο Εγγυημένο Εισόδημα, ώστε να χορηγείται αυτό άμεσα σε 800 χιλιάδες συμπολίτες μας που πραγματικά το έχουν ανάγκη.
Αυξάνουμε κατά 200 εκατ. ευρώ τον προϋπολογισμό για τα επιδόματα ανεργίας και επανακαθορίζουμε τα κριτήρια απονομής ώστε να τα λαμβάνουν πολλοί περισσότεροι.
Προωθούμε πρόγραμμα απόκτησης ψηφιακών δεξιοτήτων για 50.000 μακροχρόνια ανέργους.
Προωθούμε πολιτικές ίσων ευκαιριών για τα άτομα με αναπηρία, με μέτρα όπως η θεσμοθέτηση της ειδικότητας του προσωπικού βοηθού και η ενίσχυση της "ανεξάρτητης διαβίωσης".
Καθιερώνουμε προγράμματα σπουδών για τις σχολικές δομές ειδικής αγωγής προσαρμοσμένα στο είδος της αναπηρίας και τις ειδικές εκπαιδευτικές ανάγκες που συνεπάγεται.
Αξιοποιούμε, σε συνεργασία με την τοπική αυτοδιοίκηση, διαθέσιμα ακίνητα που δεν χρησιμοποιούνται για να δοθούν για την άμβλυνση του προβλήματος των αστέγων.
ΥΓΕΙΑ
Το σχέδιό μας
ΓΙΑ ΠΟΙΟΤΙΚΗ ΔΗΜΟΣΙΑ ΥΓΕΙΑ ΓΙΑ ΟΛΟΥΣ ΤΟΥΣ ΕΛΛΗΝΕΣ
Η ποιοτική δημόσια υγεία απαιτεί οργανωμένη πρόληψη, αποτελεσματική διοίκηση των δημόσιων δομών, πρόσθετο προσωπικό όπου υπάρχει ανάγκη, πλήρη αξιοποίηση της πληροφορικής και της σύγχρονης ιατρικής τεχνολογίας και καλή εξυπηρέτηση του πολίτη με προτεραιότητα στις πιο ευαίσθητες ομάδες.
Για το σκοπό αυτό:Καθιερώνουμε νέο πρόγραμμα δωρεάν προληπτικών εξετάσεων για όλους, με κάλυψη από τον ΕΟΠΥΥ.
Οι πολίτες ενημερώνονται (με SMS ή email) για τις αναγκαίες προληπτικές εξετάσεις ανάλογα με την ηλικιακή ομάδα και παραπέμπονται αυτόματα σε κρατικές ή ιδιωτικές δομές.
Ξεκινάμε από τον έλεγχο του καρκίνου του μαστού, του τραχήλου της μήτρας και του παχέος εντέρου.
Επεκτείνουμε τη διάρκεια των επαναλαμβανόμενων συνταγών για χρονίως πάσχοντες και καθιερώνουμε ραντεβού εντός 24ώρου με γιατρούς του ΕΟΠΥΥ για ευαίσθητες ομάδες (ΑΜΕΑ, πολίτες άνω των 65 κ.λπ.) και την κατ’ οίκον διανομή φαρμάκων σε συγκεκριμένες ομάδες ασθενών (ΑΜΕΑ, ασθενείς με καρκίνο κ.α.).
Δίνουμε τη δυνατότητα για ελεύθερη επιλογή του οικογενειακού γιατρού.
Ενισχύουμε τα νοσοκομεία, με 1.500 ειδικευόμενους νοσηλευτές ετησίως, καθιερώνοντας την απόκτηση ειδικότητας αμέσως μετά το πτυχίο,
προχωρούμε στην πρόσληψη 2.000 νοσηλευτών σε νοσοκομεία των μεγάλων αστικών κέντρων και στην κάλυψη σε βάθος τετραετίας όλων των οργανικών θέσεων.
Εισάγουμε επαγγελματικό προσανατολισμό στα δημόσια νοσοκομεία.
Αξιοποιούμε παντού τη σύγχρονη ιατρική τεχνολογία ηλεκτρονικό φάκελο υγείας, με αξιοποίηση τηλεϊατρικής, και τα αντίστοιχα πληροφοριακά συστήματα, τηλεφωνική γραμμή 24ωρης ιατρικής υποστήριξης και καθοδήγησης από ειδικούς κ.λπ.
Εφαρμόζουμε άμεσα και πλήρως τον αντικαπνιστικό νόμο.
ΑΣΦΑΛΕΙΑ
Το σχέδιό μας
ΓΙΑ ΝΑ ΝΙΩΘΟΥΝ ΟΛΟΙ ΟΙ ΕΛΛΗΝΕΣ ΑΣΦΑΛΕIΣ ΣΤΑ ΣΠΙΤΙΑ ΚΑΙ ΤΙΣ ΓΕΙΤΟΝΙΕΣ ΜΑΣ
Κάνουμε τις γειτονιές ξανά ασφαλείς, και βάζουμε τέλος στα «άβατα».
Ώστε οι πολίτες να νιώθουν σιγουριά και ασφάλεια στα σπίτια τους, στην δουλειά τους, στις καθημερινές μετακινήσεις και δραστηριότητές τους.
Για το σκοπό αυτό:
Επαναφέρουμε το ταχύτερο την ομάδα ΔΕΛΤΑ και ενισχύουμε την ομάδα ΔΙΑΣ, με πρόσληψη 1.500 νέων αστυνομικών.
Ενισχύουμε τις περιπολίες στις γειτονιές, με ένστολη αστυνόμευση, πεζή και εποχούμενη σε όλη τη διάρκεια του 24ώρου.
Εφοδιάζουμε τους αστυνομικούς με νέο εξοπλισμό.
Εντός εξαμήνου όλοι οι αστυνομικοί αποκτούν νέα αλεξίσφαιρα γιλέκα και προχωρούμε εντός ενός έτους στην προμήθεια 1.000 καινούργιων περιπολικών.
Καταργούμε άμεσα το νόμο Παρασκευόπουλου, ώστε να σταματήσει η μαζική απελευθέρωση καταδικασμένων για βαρύτατα ποινικά αδικήματα.
Επαναφέρουμε τις φυλακές υψίστης ασφαλείας (τύπου Γ), για να σταματήσει η δράση των κάθε είδους συμμοριών στο εσωτερικό των φυλακών.
Εφαρμόζουμε αυστηρά τη νομοθεσία για τη φθορά της δημόσιας περιουσίας, ώστε να σταματήσουν οι βανδαλισμοί στο μετρό, τα λεωφορεία, τα δημόσια κτίρια.
Καταργούμε άμεσα το πανεπιστημιακό άσυλο, ώστε τα δημόσια Πανεπιστήμια να γίνουν από χώροι ανομίας ξανά κύτταρα γνώσης και έρευνας.
ΦΥΛΑΞΗ ΣΥΝΟΡΩΝ
Το σχέδιό μας
ΓΙΑ ΤΗ ΦΥΛΑΞΗ ΤΩΝ ΣΥΝΟΡΩΝ ΜΑΣ ΚΑΙ ΤΗΝ ΑΝΤΙΜΕΤΩΠΙΣΗ ΤΟΥ ΜΕΤΑΝΑΣΤΕΥΤΙΚΟΥ
Αναθεωρούμε ριζικά την πολιτική για το μεταναστευτικό, με προτεραιότητες την αποτελεσματική φύλαξη των συνόρων, ταχείες διαδικασίες χορήγησης ασύλου και την άμεση επιστροφή στις χώρες προέλευσης όσων δεν δικαιούνται άσυλο,
ενώ όσοι παραμένουν στη χώρα μας θα ζουν σε συνθήκες ανθρωπιάς και αξιοπρέπειας.
Για το σκοπό αυτό:Χρησιμοποιούμε για τη φύλαξη των συνόρων σύγχρονα τεχνικά μέσα και εντείνουμε τις περιπολίες - χερσαίες και θαλάσσιες - σε συνεργασία με την Ευρωπαϊκή Ένωση.
Καθιερώνουμε κλειστά κέντρα προσωρινής πρώτης υποδοχής και φιλοξενίας, όπου η εξέταση των αιτημάτων ασύλου ολοκληρώνεται το πολύ εντός έξι εβδομάδων, τόσο σε πρώτο, όσο και σε δεύτερο βαθμό με αποκλειστική χωρική αρμοδιότητα.
Επιβάλουμε διαφάνεια στη διαχείριση του εθνικού και ευρωπαϊκού χρήματος που διατίθεται για το μεταναστευτικό.
Οι τοπικές κοινωνίες συμμετέχουν ενεργά στον έλεγχο των χρηματοδοτήσεων.
Εντατικοποιούμε τον έλεγχο των νομιμοποιητικών εγγράφων σε ολόκληρη τη χώρα.
Διασφαλίζουμε ανθρώπινες συνθήκες διαβίωσης σε όλα τα κέντρα υποδοχής με ειδική φροντίδα για τις οικογένειες με παιδιά και τις άλλες ευάλωτες ομάδες.
Δημιουργούμε ειδικές τάξεις υποδοχής στα σχολεία για την ομαλή ενσωμάτωση στο εκπαιδευτικό σύστημα των παιδιών όσων παραμείνουν στη χώρα μας ως αναγνωρισμένοι πρόσφυγες και μέχρι να είναι εφικτή η επιστροφή τους.
Επιδιώκουμε την άμεση εξασφάλιση των αντίστοιχων κονδυλίων από την Ευρωπαϊκή Ένωσή.
ΠΑΙΔΕΙΑ
Το σχέδιό μας
ΓΙΑ ΔΗΜΟΣΙΑ ΣΧΟΛΕΙΑ ΚΑΙ ΠΑΝΕΠΙΣΤΗΜΙΑ ΠΟΥ ΠΡΟΕΤΟΙΜΑΖΟΥΝ ΤΑ ΠΑΙΔΙΑ ΜΑΣ ΓΙΑ ΤΟΝ ΚΟΣΜΟ ΤΟΥ ΑΥΡΙΟ
Επενδύουμε σε μια σύγχρονη, αναβαθμισμένη δημόσια παιδεία.
Απελευθερώνουμε το σχολείο από τον ασφυκτικό εναγκαλισμό του Υπουργείου για να έχει ο εκπαιδευτικός μεγαλύτερη ελευθερία.
Εισάγουμε ένα σύγχρονο πλαίσιο λειτουργίας για τα Ανώτατα Ιδρύματα για να γίνει η Ελλάδα διεθνές εκπαιδευτικό κέντρο
και παράλληλα να δημιουργηθούν πολλές θέσεις εργασίας σε τομείς αιχμής γύρω από την εκπαίδευση.
Για το σκοπό αυτό:Προετοιμάζουμε νέα προγράμματα σπουδών που δίνουν πολύ μεγαλύτερη ελευθερία στον εκπαιδευτικό να εμπλουτίζει και να προσαρμόζει τη διδασκαλία στις ανάγκες των μαθητών.
Δημιουργούμε σε κάθε περιφερειακή ενότητα ένα δημόσιο Πρότυπο Σχολείο, όπου όλοι οι μαθητές μπορούν να έχουν πρόσβαση, μέσω εξετάσεων.
Καθιερώνουμε τον σχολικό επαγγελματικό προσανατολισμό από το Γυμνάσιο.
Δημιουργούμε Πρότυπα Επαγγελματικά Λύκεια σε αντιπροσωπευτικές περιοχές της χώρας, που θα συνεργάζονται με την τοπική οικονομία και επιχειρηματικότητα.
Εισάγουμε νέο πλαίσιο λειτουργίας των Ανώτατων Ιδρυμάτων που προβλέπει αποτελεσματικούς θεσμούς διοίκησης, προγράμματα σπουδών χωρίς τον ασφυκτικό έλεγχο του Υπουργείου Παιδείας και αξιολόγηση σε όλα τα επίπεδα.
Επιδιώκουμε την προσέλκυση νέων πόρων για τα Ανώτατα Εκπαιδευτικά Ιδρύματα, πέραν της κρατικής χρηματοδότησης και μεγαλύτερη διασύνδεση με την αγορά εργασίας.
Τα Κέντρα Δια Βίου Μάθησης (πρώην εργαστήρια ελευθέρων σπουδών και πρώην ΚΕΚ) αξιολογούνται με βάση τους αποφοίτους που πιστοποιούνται και απορροφώνται στην αγορά εργασίας.
ΦΙΛΙΚΟ ΚΡΑΤΟΣ
Το σχέδιό μας
ΓΙΑ ΕΝΑ ΚΡΑΤΟΣ ΣΥΓΧΡΟΝΟ, ΑΠΟΤΕΛΕΣΜΑΤΙΚΟ ΚΑΙ ΦΙΑΙΚΟ ΣΤΟΝ ΠΟΛIΤΗ
Δεσμευόμαστε για ένα κράτος σύγχρονο και αποτελεσματικό, που προσέχει το χρήμα του φορολογούμενου και προσφέρει πολύ καλύτερες υπηρεσίες.
Ένα κράτος που στηρίζεται στην ηλεκτρονική διακυβέρνηση, την αξιολόγηση και την αξιοκρατία. Που θέτει στόχους και μετρά το αποτελέσμα.
Ένα κράτος προπαντός φιλικό προς τον πολίτη, τον οποίο υπηρετεί κι εξυπηρετεί.
Για το σκοπό αυτό:Ανασχεδιάζουμε τις διαδικασίες, ώστε οι πολίτες να μπορούν να πραγματοποιούν πολλές από τις συναλλαγές ηλεκτρονικά, οποτεδήποτε από το σπίτι τους.
Δημιουργούμε έναν κεντρικό κόμβο (portal) όπου θα είναι συγκεντρωμένα όλα όσα πρέπει να γνωρίζουν οι συναλλασσόμενοι με το δημόσιο, απλοί πολίτες, εργαζόμενοι, επιχειρηματίες, ξένοι επενδυτές και επισκέπτες της χώρας.
Εμπιστευόμαστε τους δημοσίους υπαλλήλους με μεταφορά αρμοδιοτήτων σε υπηρεσιακούς παράγοντες, με μείωση των πολιτικών θέσεων (γραμματείς κ.λπ.) κατά τουλάχιστον 20%, και νέο πλαίσιο επιλογής των προϊσταμένων της δημόσιας διοίκησης, με έμφαση στη λογοδοσία και το σύγχρονο management από άξιους δημόσιους λειτουργούς.
Καθιερώνουμε αντικειμενική και ουσιαστική αξιολόγηση για όλους για να επιβραβεύονται οι καλύτεροι και να βοηθιούνται όλοι, ώστε να βελτιώνουν την απόδοσή τους.
Κανείς δημόσιος υπάλληλος δεν πρόκειται να απολυθεί.
Μεταφέρουμε αρμοδιότητες του κράτους στην Αυτοδιοίκηση που βρίσκεται πιο κοντά στους πολίτες και στις ανάγκες τους και παράλληλα εξασφαλίζουμε τους απαραίτητους πόρους για τους ΟΤΑ ενισχύοντας τη φορολογική αποκέντρωση και την ουσιαστική οικονομική αυτοτέλειά τους (μεταφορά ΕΝΦΙΑ).
Διευρύνουμε τη συνεργασία του κράτους με τον ιδιωτικό τομέα, με εκχώρηση δραστηριοτήτων όπου ο ιδιωτικός τομέας μπορεί να τις προσφέρει πιο αποτελεσματικά και με χαμηλότερο κόστος και με περισσότερες Συμπράξεις Δημοσίου - Ιδιωτικού τομέα (ΣΔΙΤ).
ΠΕΡΙΒΑΛΛΟΝ
Το σχέδιό μας
ΓΙΑ ΤΗΝ ΠΡΟΣΤΑΣΙΑ ΤΟΥ ΠΕΡΙΒΑΛΛΟΝΤΟΣ ΚΑΙ ΤΗ ΒΙΩΣΙΜΗ ΑΝΑΠΤΥΞΗ
O φυσικός πλούτος της πατρίδας μας είναι το μεγάλο μας ανταγωνιστικό πλεονέκτημα.
Η μόνη έξυπνη αναπτυξιακή πολιτική για την Ελλάδα είναι αυτή που σέβεται το περιβάλλον και την ποιότητα ζωής.
Είναι υποχρέωσή μας απέναντι στις επόμενες γενεές, αλλά και μοναδική ευκαιρία να κάνουμε τη ζωή μας καλύτερη.
Για το σκοπό αυτό:Υιοθετούμε νέα ενεργειακή πολιτική για περιορισμό των εκπομπών ρύπων (μείωση διοξειδίου του άνθρακα κατά 80% μέχρι το 2050), στροφή στις ανανεώσιμες πηγές ενέργειας και σταδιακή απεξάρτηση από τον λιγνίτη.
Εφαρμόζουμε νέα πολιτική για τα απορρίμματα προωθώντας την ανακύκλωση στην πηγή, την επαναχρησιμοποίηση των υλικών, τον περιορισμό των πλαστικών μίας χρήσης και την επεξεργασία των υπολειμμάτων των απορριμμάτων για παραγωγή ενέργειας.
Με αξιοποίηση συμπράξεων δημόσιου - ιδιωτικού τομέα για γρήγορο και οικονομικό αποτέλεσμα.
Προωθούμε μια σύγχρονη, έξυπνη και φιλική προς το περιβάλλον και τον πολίτη χωροταξική πολιτική που θέτει οριστικό τέλος στην άναρχη δόμηση.
Ολοκληρώνουμε τον χωροταξικό και πολεοδομικό σχεδίασμά.
Συνδέουμε τις χρήσεις γης με τους κωδικούς δραστηριότητας της εφορίας (ΚΑΔ) και κατατάσσουμε τις βιομηχανικές δραστηριότητες με βάση μόνο τις περιβαλλοντικές τους επιπτώσεις.
Προετοιμάζουμε οργανωμένα σχέδια πρόληψης και αντιμετώπισης των πυρκαγιών στα δάση, αλλά και ενεργής, παραγωγικής τους διαχείρισης και συνδυάζουμε την προστασία του δάσους με την οικονομική βιωσιμότητα των ορεινών περιοχών.
Αναδιοργανώνουμε την πολιτική προστασία, με πιο ευέλικτες δομές, καλύτερο συντονισμό, έγκαιρο σχεδίασμά και άμεση ενεργοποίηση του Συστήματος Έγκαιρης Προειδοποίησης.
ΓΕΩΡΓΙΑ & ΚΤΗΝΟΤΡΟΦΙΑ
Το σχέδιό μας
ΓΙΑ ΤΗΝ ΑΝΑΓΕΝΝΗΣΗ ΤΗΣ ΓΕΩΡΓΙΑΣ ΚΑΙ ΤΗΣ ΚΤΗΝΟΤΡΟΦΙΑΣ
Οι αγρότες και οι κτηνοτρόφοι μας αγωνίζονται να κρατήσουν ζωντανό τον αγροτοδιατροφικό τομέα απέναντι σε τεράστιες δυσκολίες.
Υψηλοί φόροι, έλλειψη χρηματοδότησης, υπερβολικό κόστος παραγωγής και έλλειψη πρόσβασης στις διεθνείς αγορές.
Τους στηρίζουμε ενθαρρύνοντας τη δημιουργία νέων συνεργατικών σχημάτων και με πρόσθετη βοήθεια από το κράτος
για υψηλότερη παραγωγικότητα και καταπολέμηση του αθέμιτου ανταγωνισμού των παράνομων ελληνοποιήσεων.
Για το σκοπό αυτό:Εισάγουμε νέο νόμο για τους συνεταιρισμούς και μειώνουμε τη φορολογία στο 10% για τις ομάδες παραγωγών και τα συνεργατικά σχήματα.
Διασφαλίζουμε σταθερούς πόρους από τη νέα ΚΑΠ για όλους.
Σχεδιάζουμε ειδικά προγράμματα ενίσχυσης των αγροτών και κτηνοτρόφων που αξιοποιούν τη νέα τεχνολογία και συμμετέχουν ενεργά σε προγράμματα κατάρτισης για να κάνουν τις μονάδες τους εξωστρεφείς κι ανταγωνιστικές.
Εντατικοποιούμε τους ελέγχους και αντιμετωπίζουμε τις παράνομες ελληνοποιήσεις προϊόντων.
Φροντίζουμε να μπουν ξανά το ταχύτερο πίσω στην παραγωγή ανενεργοί πόροι -εγκαταστάσεις, υποδομές και γη- που σήμερα λιμνάζουν στα χέρια του κράτους κι άλλων φορέων (π.χ. ΕΛ.Γ.Ο.-Δήμητρα, εκκαθαριστής Αγροτικής Τράπεζας).
Δίνουμε επιτελικό ρόλο στο υπουργείο Αγροτικής Ανάπτυξης, και θέτουμε τις κτηνιατρικές και γεωπονικές υπηρεσίες στην υπηρεσία των αγροτών και κτηνοτρόφων, με ουσιαστική στήριξή τους και όχι απλή καταγραφή και μέτρηση των επιδοτήσεων.
Δίνουμε επιπλέον κίνητρα για την σύσταση νέων συνεργατικών σχημάτων.
ΥΠΟΔΟΜΕΣ
Το σχέδιό μας
ΓΙΑ ΤΗΝ ΟΛΟΚΛΗΡΩΣΗ ΤΩΝ ΕΘΝΙΚΩΝ ΜΑΣ ΥΠΟΔΟΜΩΝ
Εφαρμόζουμε ενιαίο εθνικό σχέδιο ανάπτυξης των υποδομών, για τη βελτίωση της καθημερινότητας,
και τη δημιουργία πολλών, ποιοτικών θέσεων εργασίας.
Με το σχέδιο αυτό επενδύονται 12 δις σε έργα εθνικής εμβέλειας, με στόχο τη δημιουργία τουλάχιστον 43.000 θέσεων εργασίας,
και την πρόσθετη αύξηση του ΑΕΠ κατά 1,4% ετησίως.
Για το σκοπό αυτό:Ολοκληρώνουμε το βασικό οδικό δίκτυο στην ηπειρωτική χώρα -Ε65, Πάτρα Πύργος- καθώς και τον Βόρειο Οδικό Άξονα Κρήτης, και δεν αφήνουμε καμία πόλη της Ελλάδας χωρίς σύνδεση με τους μεγάλους αυτοκινητοδρόμους.
Προχωρούμε στην άμεση υλοποίηση των προγραμματισμένων έργων του Μετρό σε Αθήνα (ολοκλήρωση γραμμής 4 και σύνδεσή της με τις γραμμές 1 & 3) και Θεσσαλονίκη.
Δημιουργούμε εναλλακτικό αυτοκινητόδρομο που συνδέει κατευθείαν την Ελευσίνα με την Υλίκη, αναβαθμίζοντας τη Δυτική Αττική με αποσυμφόρηση της κίνησης στον Κηφισό και σοβαρή μείωση της ατμοσφαιρικής ρύπανσης.
Επενδύουμε στον γρήγορο σιδηρόδρομο, με την ολοκλήρωση των συστημάτων ηλεκτροκίνησης, τηλεδιοίκησης και σηματοδότησης στην κεντρική σιδηροδρομική γραμμή (Πάτρα, Αθήνα, Θεσσαλονίκη, Εύζωνοι-Προμαχώνας) και τη νέα πεδινή χάραξη Θεσσαλονίκης-Καβάλας.
Ολοκληρώνουμε τις κρίσιμες ενεργειακές υποδομές μειώνοντας το κόστος της ενέργειας για όλους.
Εισάγουμε καινοτόμες μεθόδους ωρίμανσης και χρηματοδότησης έργων (προτάσεις καινοτομίας), που επιτρέπουν ταχύτερη και οικονομικότερη υλοποίηση τους.
ΔΙΕΘΝΕΙΣ ΣΥΜΜΑΧΙΕΣ
Το σχέδιό μας
ΓΙΑ ΝΑ ΑΠΟΚΤΗΣΕΙ Η ΕΛΛΑΔΑ ΞΑΝΑ ΦΩΝΗ ΚΑΙ ΑΞΙΟΠΙΣΤΙΑ ΣΤΗΝ ΕΥΡΩΠΗ ΚΑΙ ΤΟΝ ΚΟΣΜΟ
O προσανατολισμός της Ελλάδας προς τον σκληρό πυρήνα των ανεπτυγμένων κρατών και η ενεργή κι αξιόπιστη συμμετοχή μας στις πιο ισχυρές διεθνείς συμμαχίες, είναι σταθερή κι αδιαπραγμάτευτη επιδίωξή μας.
Το ίδιο και η αξιοποίηση των αρχών μας στο εξωτερικό για την προώθηση της δημόσιας και οικονομικής διπλωματίας, που βελτιώνουν τη διεθνή εικόνα της χώρας (nation branding)
και την προώθηση της οικονομικής της εξωστρέφειας.
Για το σκοπό αυτό:Αποκαθιστούμε την οικονομική αξιοπιστία της χώρας, με ισχυρή ανάπτυξη που καθιστά το χρέος μας βιώσιμο και την Ελλάδα αυτοδύναμη.
Δημιουργούμε, στα πρότυπα άλλων κρατών, όπως π Γαλλία και το Ισραήλ, Συμβούλιο Εθνικής Ασφάλειας, για τα θέματα εξωτερικής πολιτικής, άμυνας και διαχείρισης κρίσεων.
Το όργανο αυτό, που λειτουργεί υπό τον Πρωθυπουργό, εντοπίζει κινδύνους για την εθνική και περιφερειακή ασφάλεια, εισηγείται πολιτικές και υποστηρίζει την Κυβέρνηση στη διαχείριση κρίσεων.
Δημιουργούμε ενιαίο φορέα άσκησης οικονομικής και εμπορικής διπλωματίας και της πολιτικής για την εξωστρέφεια ευρύτερα.
Ο φορέας αυτός προκύπτει από ενοποίηση των επιμέρους δημοσίων δομών, έχει διοικητική αυτονομία και συνεργάζεται με τον ιδιωτικά τομέα για την προώθηση της εξωστρέφειας της Ελληνικής Οικονομίας.
Υλοποιούμε συνεκτικές διεθνείς εκστρατείες επικοινωνίας με άμεση προτεραιότητα στην εκστρατεία για την πραγματική, την αληθινή Μακεδονία, με στόχο να αποκατασταθεί η πραγματικότητα και να προωθηθούν το «brand Μακεδονία» και τα Μακεδονικά προϊόντα.
Οι εκλογές που έρχονται είναι κρίσιμες και το δίλημμα που τίθεται απλό:Θα ξεκινήσει μια νέα πιο φωτεινή εποχή ή Θα μπούμε πάλι σε περιπέτειες;
Η απάντηση εξαρτάται από σας.
Από τις επιλογές σας, αλλά προπαντός από τη συμμετοχή σας. Στις 7 Ιουλίου μην αφήσετε κάποιους άλλους να αποφασίσουν για σας.
Κυριάκος ΜητσοτάκηςΕΝΩΜΕΝΟΙ ΜΠΟΡΟΥMΕ#metonkyriako

HET VERSCHIL Agalev - programma  ¡   I.  Ecologie: kiezen voor  duurzame levenskwaliteit  De dioxinecrisis, verhoogde ozonconcentraties bij mooi weer, kinderen  met puffers, overstromingen, olie voor de kust,… Milieuproblemen zijn  al lang geen ver-van-mijn-bedshow of luxeproblemen meer, als ze dat al  ooit geweest zijn. Zij hebben rechtstreeks invloed op ons dagelijks leven  en onze gezondheid. Milieuproblemen raken iedereen, maar ze treffen de  kwetsbaarsten het eerst en het hardst.  Daarom is de kwaliteit van ons leven en van ons leefmilieu voor Agalev  een absolute topprioriteit. Want het gaat om uw levenskwaliteit hier en  nu, het gaat om uw toekomst en die van uw kinderen en kleinkinderen.  Maar het gaat ook om de toekomst van heel onze planeet, om een rechtvaardige  verdeling van onze hulpbronnen binnen en tussen Noord en  Zuid, het gaat om duurzame ontwikkeling.  ¡ ECOLOGIE: KIEZEN VOOR DUURZAME LEVENSKWALITEIT   MILIEU EN GEZONDHEID  Eén van de meest tastbare effecten van de milieuvervuiling is de  invloed op onze gezondheid. Mensen zijn terecht bekommerd om  de gevolgen van de milieuproblemen voor hun eigen gezondheid.  Agalev wil het recht op een gezond leefmilieu garanderen. Want wat  in het milieu zit, komt uiteindelijk ook in ons lijf terecht.  Sommige groepen, zoals kinderen, ouderen, zwangere vrouwen of  astma- en hartpatiënten, zijn extra gevoelig voor de invloed van  de milieuvervuiling op onze gezondheid. Daarom willen we de  milieunormen steeds afstemmen op deze groepen. Milieunormen  liggen bovendien niet voor eeuwig en altijd vast. Nieuwe inzichten  over schadelijke effecten moeten leiden tot een aanpassing van de  normen. Milieuproblemen zijn ook ruimer dan enkel de verontreiniging  van lucht, water en bodem. Ook de kwaliteit van onze voeding,  het milieu binnenshuis, lichthinder, geurhinder en geluidsoverlast  verdienen de nodige aandacht. Het uitgangspunt voor een milieu-  en gezondheidsbeleid is voor Agalev het VOORZORGSPRINCIPE. Je kunt  niet wachten op een volledige wetenschappelijke consensus over  het oorzakelijk verband tussen verontreiniging en effecten: ernstige  aanwijzingen volstaan. Op die manier is het dikwijls mogelijk veel  ernstigere of onomkeerbare schade te voorkomen.  ECOLOGISCHE DUURZAAMHEID  Duurzaamheid is de voorbije tien jaar uitgegroeid tot een echt  modewoord. Maar al te vaak is duurzaamheid het synoniem geworden  van wat sleutelen in de marge, het geven van een groen tintje  aan business as usual of aan politics as usual… Voor Agalev is ecologische  duurzaamheid veel meer. We willen een samenleving die niet  enkel rekening houdt met de materiële belangen hier en nu.  HET VERSCHIL Agalev - programma  ¡   Een keuze voor ecologische duurzaamheid is niet alleen een keuze  voor duurzame levenskwaliteit vandaag, maar is ook een keuze  voor SOLIDARITEIT MET DE TOEKOMSTIGE GENERATIES: ook zij hebben  recht op een leefbare omgeving, op grondstoffen en op natuurlijke  hulpbronnen. Het is ook een keuze voor INTERNATIONALE RECHTVAARDIGHEID:  iedere bewoner van onze planeet heeft het recht op  een gelijkwaardige toegang tot die grondstoffen en hulpbronnen.  Het betekent ook het behoud van de natuurlijke omgeving en de  BIODIVERSITEIT. Ten slotte is ecologische duurzaamheid geen blauwdruk  die je van bovenuit aan mensen of aan de samenleving oplegt.  Kiezen voor ecologische duurzaamheid is een proces waar iedereen  bij betrokken wordt en waar aan een breed MAATSCHAPPELIJK DRAAGVLAK  wordt gewerkt.  De keuze voor ecologische duurzaamheid is een noodzakelijke en  rechtvaardige keuze. We leven immers op te grote voet, omdat er  nog altijd wordt gemorst met energie en grondstoffen. De ECOLOGISCHE  VOETAFDRUK geeft de milieubelasting van een persoon, een stad  of een land weer in de oppervlakte die nodig is om alle grondstoffen  en energie te genereren en de afvalstoffen te verwerken. De ecologische  voetafdruk van de modale Belg bedraagt zo’n 6 hectare per  persoon. Met de huidige wereldbevolking en de beschikbare reserves  is er wereldwijd slechts 1,9 hectare per persoon beschikbaar! We  zullen dus onze milieubelasting fel moeten verminderen om op een  duurzame manier te leven zonder de aarde verder uit te putten en  om ook het Zuiden de ruimte te geven om zich te ontwikkelen.  Kiezen voor ecologische duurzaamheid is ook een keuze voor meer  levenskwaliteit. De gemiddelde Vlaming heeft het materieel nog  nooit zo goed gehad, maar de tijd om van die welvaart te genieten,  lijkt bij vele mensen te ontbreken. NIET MEER MAAR BETER, dat is de  kern van duurzaamheid. We hebben niet enkel oog voor de grootte  van de taart, maar ook voor de smaak en de verdeling ervan. Want  vanaf een bepaald niveau zorgt meer materiële welvaart niet meer  ¡ ECOLOGIE: KIEZEN VOOR DUURZAME LEVENSKWALITEIT   automatisch voor meer welzijn. Wat heb je aan een tweede of een  derde auto wanneer je meer dan ooit in de file staat? Hoe blij ben je  wanneer er weer een nieuw type van computer, gsm of televisie op  de markt komt, maar je je amper twee jaar oude toestel niet meer  kunt laten herstellen?  De economie duurzamer maken, dat betekent ook zoeken naar  andere indicatoren om te meten of we op de goede weg zijn.  Traditionele meetinstrumenten als het Bruto Binnenlands Product  (BBP) meten enkel de hoeveelheid goederen en diensten die een  land produceert. Ook het vernietigen van de dioxinekippen of het  opruimen van de olie op onze stranden zijn op die manier positief  voor het BBP. Een steeds groter deel van het BBP gaat naar het  bestrijden van alle ecologische ongevallen en rampen, zonder dat  ons welzijn of onze welvaart verhoogt. Het BBP meet evenmin of  bepaalde vormen van productie veel vervuiling veroorzaken of onze  hulpbronnen voor de toekomst uitputten. Als Groenen willen wij  daarom nieuwe meetinstrumenten invoeren, die ook de ecologische  welvaart meten. De Groene Nationale Rekeningen, die sinds kort in  België opgemaakt worden, vormen daartoe een eerste aanzet.  MEER DAN ENKEL SLIMME TECHNOLOGIE  Slimme technologieën spelen een belangrijke rol bij de vergroening  van onze samenleving. Door massaal te kiezen voor technologieën  die het milieu minder belasten, kunnen we op korte termijn dezelfde  materiële welvaart behouden en toch de globale milieu-impact vier  keer kleiner maken, op middellange termijn zelfs tien keer kleiner.  Maar kiezen voor een milieuvriendelijke technologie alleen is niet  voldoende. Wat heb je aan minder vervuilende en energiezuinigere  wagens als we met zijn allen steeds meer kilometers rijden en de  overlast door het autoverkeer daardoor niet daalt?  HET VERSCHIL Agalev - programma  ¡   Daarom pleit Agalev ook voor andere keuzes, voor meer ecologische  welvaart, voor meer levenskwaliteit. We verwachten niet dat  de aarde meer produceert, maar wel dat de mensen meer doen met  wat de aarde produceert. Enkele jaren geleden is uitgerekend dat de  geassembleerde elementen van een eenvoudig karton voor Duitse  yoghurt een reis aflegden van in totaal 9000 km. Een potje yoghurt  heeft die reis heus niet nodig om op smaak te komen, integendeel  zelfs. En het kweken van aardbeien of tomaten kost in het seizoen  niet alleen veel minder energie, zij smaken dan ook veel voller.  KIEZEN VOOR DUURZAAMHEID IS EEN POLITIEKE KEUZE: het beleid  moet de voorwaarden scheppen voor een duurzame economie.  Daarnaast zijn ook onze dagelijkse aankopen een stukje politiek  geworden. Vele mensen en bedrijven kiezen er nu al voor om  anders te consumeren en te produceren. In heel wat warenhuizen  vind je bijvoorbeeld al biologisch voedsel en producten met labels  van (h)eerlijke handel, zoals Max Havelaar. Afvalarme producten,  zoals flessen met statiegeld, worden goedkoper dankzij de ecoboni.  Energiezuinige koelkasten en wasmachines dragen speciale labels.  Sommige energiebedrijven specialiseren zich niet zozeer in het  verkopen van zoveel mogelijk energie, maar in het leveren van energiediensten,  het verkopen van adviezen voor zoveel mogelijk energiebesparing.  Mensen kiezen ervoor dichter bij huis te gaan werken  om meer tijd voor zichzelf en hun gezin te hebben, of nemen liever  de trein dan de file. Agalev wil dergelijke keuzes verder aanmoedigen  en voor iedereen bereikbaar maken. De keuze voor kwaliteit en  duurzaamheid voor iedereen mogelijk maken, dat is een prioriteit  van groene politiek..  ¡ ECOLOGIE: KIEZEN VOOR DUURZAME LEVENSKWALITEIT   MET EEN VOORBEELDIGE OVERHEID NAAR  EEN VERGROENING VAN DE HELE SAMENLEVING  De overheid heeft een belangrijke rol te spelen bij de omschakeling  naar een ecologisch duurzame samenleving. Zij kan zelf het goede  voorbeeld geven. Zo kan ze in haar eigen gebouwen actief aan energiebesparing  doen, milieuvriendelijke verplaatsingen stimuleren,  milieu- en diervriendelijk geproduceerd voedsel aanbieden,…  Maar een vergroening van de samenleving houdt meer in dan een  voorbeeldige overheid. Consumenten en producenten, allemaal  kunnen we onze verantwoordelijkheid opnemen. De overheid heeft  hier een regisserende rol te spelen: milieuvriendelijk gedrag en  producten aanmoedigen, milieuonvriendelijk gedrag en producten  ontmoedigen of, waar nodig, verbieden.  HET VERSCHIL IN DE PRAKTIJK  ¡ ECOBONI EN ECOTAKSEN ¡  Binnenkort zijn ze er: de ecoboni en de ecotaksen. Ze maken  milieuvriendelijke verpakkingen goedkoper ten opzichte van wegwerpverpakkingen.  Wie milieuvriendelijk koopt, wordt beloond.  Naast de algemene lastenverlaging krijgt milieuvriendelijk  gedrag een extra fiscale beloning: wie zijn abonnement voor  het openbaar vervoer krijgt terugbetaald door de werkgever,  hoeft daar geen belasting meer op te betalen. Wie met de fiets  of te voet naar het werk gaat, kan dat nu ook fiscaal aftrekken.  Ook energiebesparende investeringen in de woning krijgen een  fiscaal duwtje in de rug.  HET VERSCHIL Agalev - programma  ¡   Een vergroening van de belastingen geeft een noodzakelijk duwtje in  de rug. Agalev wil de lasten op arbeid duidelijk verminderen en dit  compenseren door lasten op milieuvervuiling en energieverbruik.  Een sociale CO2-energieheffing kan mensen en bedrijven aanzetten  tot zuinig energieverbruik. Met de opbrengsten kun je tienduizenden  extra jobs creëren door de sociale lasten te verlagen en bedrijven  en mensen de middelen geven om energie te besparen, zodat  hun totale energiefactuur toch niet stijgt.  Een groene fiscaliteit zorgt ervoor dat milieuvriendelijke producten  goedkoper worden. Een lagere BTW op arbeidsintensieve  en milieuvriendelijke diensten bevordert herstelactiviteiten. Via  de personen- en vennootschapsbelasting kan milieuvriendelijk  verplaatsingsgedrag een steuntje in de rug krijgen. Ook investeringen  en beleggingen in duurzame ondernemingen verdienen fiscale  ondersteuning.  Een milieubeleid vertrekt ook van GOEDE INFORMATIE voor alle burgers.  Mensen hebben het recht om te weten wat ze kopen. Agalev  pleit voor een duidelijke en leesbare etikettering van producten,  waarbij je alle milieurelevante informatie kunt aflezen. Een duidelijk  ecolabel geeft ondubbelzinnig aan of het om een milieuvriendelijk  product gaat. Zo krijg je als bewuste consument de kans om  betrouwbare en milieuvriendelijke keuzes te maken.  Het sluitstuk van het milieubeleid is het HANDHAVINGSBELEID. Iedere  burger heeft recht op milieurecht. Wie de milieuwetten naleeft, mag  van de overheid eisen dat ze er voor zorgt dat anderen dat ook doen.  Het gebrekkige vervolgingsbeleid leidt vandaag tot concurrentievervalsing,  waarbij de milieucowboys – op jacht naar snel geldgewin – niet  alleen zware milieuschade veroorzaken, maar ook de markt verzieken  voor bedrijven die wel milieu-investeringen doen. Ook burgers  hebben weinig boodschap aan lange en vaak dure procedures wanneer  ze hier en nu het slachtoffer zijn van hinderlijke of ongezonde  milieuovertredingen. Schade aan het milieu wordt uiteraard altijd  ¡ ECOLOGIE: KIEZEN VOOR DUURZAME LEVENSKWALITEIT   best voorkomen, maar wanneer ze er is, moet de dader ze vergoeden.  Een verstrenging van het vervolgingsbeleid, met een gespecialiseerde  milieuafdeling, is noodzakelijk.  EEN ANDER ENERGIEBELEID,  EEN STERKER KLIMAATBELEID  De uitstap uit kernenergie is altijd een groen strijdpunt geweest.  Daar zijn goede redenen voor. Veiligheid is er één van, denken we  maar aan de ramp van Tsjernobyl, waar ook vandaag nog honderden  kinderen worden geboren met afwijkingen tengevolge van de  straling. Of denken we maar aan het probleem van het radioactief  af val : nog al ti j d bestaat er geen bevredigende oplossing voor. Vaten  op de zeebodem zijn weggeroest en ook op het land gaan ze lekken.  Zo zadelen we de toekomstige generaties op met de gevolgen van de  keuzes die wij en de generatie voor ons gemaakt hebben.  Bovendien zorgen de zware onrechtstreekse subsidies voor kernenergie  ervoor dat andere technologieën van groene stroom onvoldoende  rendabel blijven. Zo zijn er verdoken kosten van overheidssteun  voor onderzoek, afvalverwerking en beveiliging... Via belastingen  is het opnieuw de burger die hiervoor de rekening betaalt.  De beloften van de kernenergie zijn ook niet waargemaakt.  Elektriciteit uit kernenergie is niet goedkoper. Een Belgisch gezin  betaalt nog altijd een hogere stroomfactuur dan de bewoners van  andere geïndustrialiseerde landen. Dat blijkt nu ook duidelijk met  de liberalisering van de energiemarkt. In een geliberaliseerde elektriciteitsmarkt,  waar producenten van kernenergie alle kosten moeten  dragen, prijst kernenergie zichzelf uit de markt. De paars-groene  regering heeft dan ook terecht beslist dat België volledig zal stoppen  met kernenergie. In 2025 gaat de laatste kerncentrale in ons land  definitief dicht. Een goede zaak, want kernenergie heeft geen plaats  in een duurzaam energiebeleid.  HET VERSCHIL Agalev - programma  ¡   Een andere grote uitdaging is DE STRIJD TEGEN HET BROEIKASEFFECT.  De opwarming van de aarde heeft ingrijpende gevolgen. Denk maar  aan het groeiende risico op overstromingen door meer en heviger  neerslag in bepaalde regio’s. Het klimaatakkoord van Kyoto bepaalt  dat België tegen 2008-2012 liefst 7,5% minder broeikasgassen moet  uitstoten dan in 1990. Dat is een zware uitdaging, want op dit  moment stoten we met zijn allen een flink pak meer broeikasgassen  uit dan tien jaar geleden. Een drastische bijsturing van ons mobiliteits-  en energiebeleid is dan ook nodig.  Kernenergie is geen oplossing voor het broeikaseffect, integendeel.  Heel wat geïndustrialiseerde landen maken niet of amper gebruik  van kernenergie en stoten toch veel minder broeikasgassen uit dan  België. De aanwezigheid van kernenergie in België is altijd een rem  geweest op een zuinig energiebeleid.  Om zowel de uitstap uit de kernenergie als de vermindering van  de uitstoot van broeikasgassen waar te maken, is een meersporenbeleid  nodig. De belangrijkste energiebron voor de toekomst is…  ENERGIEBESPARING. Een beter energierendement dankzij een betere  technologie en een ander energiegedrag biedt ruimte voor een dras-  ¡ UITSTAP UIT DE KERNENERGIE ¡  Het risico op ongevallen, verspreiding van nucleair materiaal,  terrorisme, de afvaltransporten en vooral het nog altijd opgeloste  probleem van de opslag van kernafval… Tientallen jaren  hebben de Groenen zich verzet tegen kernenergie. Deze regering  hakte eindelijk de knoop door. In 2015 gaat de eerste Belgische  kerncentrale dicht, in 2025 sluit de laatste haar deuren. Een  nieuw tijdperk van rationeel energiegebruik en duurzame alternatieven  is hiermee ingezet.  ¡ ECOLOGIE: KIEZEN VOOR DUURZAME LEVENSKWALITEIT   tische daling van het energieverbruik, zonder comfortverlies. Enkele  voorbeelden. Het gemiddelde isolatieniveau van een Belgische  woning of kantoorgebouw is vergelijkbaar met dat van een gebouw  aan de Middellandse Zee. Alleen is ons klimaat iets kouder… Door  een oordeelkundige isolatie van de bestaande gebouwen kun je het  energieverbruik met een factor 4 verlagen. Bij nieuwbouw kun je  zelfs een factor 10 bereiken. De vervanging van energieverkwistende  elektrische toestellen door zuiniger apparaten op gas kan liefst 20%  van de nucleair geproduceerde stroom overbodig maken. Ook de  industrie kan nog verder energie besparen: volgens de Organisatie  voor Economische Samenwerking en Ontwikkeling (OESO) is de  gemiddeld lage energie-efficiëntie één van de pijnpunten van de  Belgische industrie.  Verder moeten we afstappen van het idee dat er één grote energiebron  is die in alle behoeften voorziet. In een groenere toekomst  gaan we naar een netwerk van verschillende bronnen. Hierbij krijgen  hernieuwbare energiebronnen als windmolens, zonne- energie en  biomassa eindelijk ontwikkelingskansen. Uit onafhankelijke studies  blijkt het potentieel van hernieuwbare energie voor de opwekking  van stroom in Vlaanderen tegen 2020 op 23 tot 45% van het  elektriciteitsverbruik te liggen (afhankelijk van de omvang van het  stroomverbruik op dat moment). Daarnaast moeten wij kiezen voor  de best beschikbare fossiele brandstoftechnieken, zoals moderne  gasgestookte elektriciteitscentrales met een hoog rendement en  voor de toepassing van warmtekrachtkoppeling.  Voor Agalev gaan een sociaal en ecologisch energiebeleid vanzelfsprekend  hand in hand. Elk huishouden heeft recht op een warm  huis en op basiscomfort tegen een betaalbare prijs. Maar wie veel  verbruikt, moet meer betalen. Energiebesparing dient binnen ieders  bereik te komen, zodat ook wie over een lager inkomen beschikt zijn  energiefactuur kan verlagen.  HET VERSCHIL Agalev - programma  ¡   STAP UIT DE FILE,  KIES VOOR EEN DUURZAME MOBILITEIT  Files, luchtvervuiling, geluidsoverlast, verkeersdoden, energiegebruik,…  Mijn auto is steeds minder mijn vrijheid. We rijden ons vast.  Nog meer en nog bredere wegen bieden geen uitweg meer. Wanneer  alle zogenaamde missing links in het wegennet zouden worden  aangelegd, verdwijnen de laatste stukken open ruimte zonder fundamentele  oplossingen voor het mobiliteitsprobleem. Agalev kiest  voor een ander mobiliteitsbeleid om de problemen bij de bron aan  te pakken.  Een GOED RUIMTELIJK BELEID kan de mobiliteitsbehoefte doen afnemen.  Als we wonen, werken en ontspanning opnieuw meer samenbrengen  in compacte stedelijke gebieden en in landelijke kernen,  beschermen we de schaarse open ruimte en vermijden we lange en  veelvuldige verplaatsingen.  Een andere mobiliteit betekent ruim INVESTEREN IN DUURZAME  ALTERNATIEVEN: meer plaats voor voetgangers en fietsers voor korte  afstanden. Een frequent, comfortabel en goedkoop openbaar vervoer  voor de dagelijkse verplaatsingen. Meer goederenvervoer over  het spoor of het water, in plaats van een muur van vrachtwagens op  de snelweg of nog meer files in het luchtruim.  AGALEV KIEST VOOR DE FIETSER EN DE VOETGANGER. Verkeersluwe steden  en gemeentekernen, veilige fietsnetwerken en een voetgangers-  en fietsvriendelijke verkeersreglementering maken te voet gaan en  fietsen aantrekkelijker. Ook betere fietsvoorzieningen, verplichte  kwaliteitsnormen voor fietsen, het bevorderen van de combinatie  tussen fiets en openbaar vervoer en een efficiënte aanpak van fietsdiefstal  passen in dit plaatje.  ¡ ECOLOGIE: KIEZEN VOOR DUURZAME LEVENSKWALITEIT   Voor langere afstanden willen we het OPENBAAR VERVOER als alternatief  VERDER UITBOUWEN. Aantrekkelijke tarieven, vooral voor trouwe  gebruikers, zijn een goede zaak. Maar er is meer nodig om mensen  de overstap naar tram, bus of trein te laten maken. Agalev wil het  marktaandeel van het openbaar vervoer flink verhogen door een  grotere capaciteit, meer comfort en een hogere frequentie. Bij de  spoorwegen willen we vooral meer investeren in het binnenlandse  treinverkeer, zodat het aantal reizigers op tien jaar tijd met 75% kan  toenemen. De overheid moet de NMBS de financiële ruimte bieden  om dit ambitieuze plan waar te maken. Ten slotte willen we ook vervoersarmoede  aanpakken, onder andere door betere voorzieningen  voor mensen met een handicap.  De auto blijft voor vele mensen noodzakelijk, maar niet op alle  momenten. Daarom willen we naast de uitbouw van alternatieven  ook een verstandiger gebruik van de auto stimuleren. Het autobezit  mag goedkoper, maar het (veelvuldig) gebruik moet duurder. Zo stimuleren  we andere vervoersvormen. Milieuvriendelijker brandstoffen  en energiezuinige auto’s verdienen een financiële aanmoediging.  Het gunstige financiële regime voor bedrijfswagens willen we grondig  bijsturen. Autodelen verdient aanmoediging.  ¡ VERKEERSVEILIGHEID: EINDELIJK EEN PRIORITEIT ¡  Een derde minder verkeersslachtoffers tegen 2006, minstens de  helft minder tegen 2010: dat zijn de doelstellingen die de regering  zichzelf heeft opgelegd. Daarom kwam er een verfijning van  de categorieën van verkeersovertredingen, met strengere straffen  voor wie anderen of zichzelf in gevaar brengt. Ook meer controles  en een verbetering van de rijopleiding moeten samen met  een veiligere verkeersinfrastructuur voor minder slachtoffers  zorgen. Het zijn de eerste stappen naar een veiligere mobiliteit.  HET VERSCHIL Agalev - programma  ¡   Bijna 1.500 verkeersdoden op de Belgische wegen, ieder jaar opnieuw:  de prijs van de automobiliteit is niet alleen ecologisch, maar ook  sociaal onaanvaardbaar hoog. Daarnaast blijven nog alle zwaar- en  lichtgewonden en de ontzettende kost voor de ziekenhuizen buiten  beeld. VERKEERSVEILIGHEID is voor Agalev dan ook van in het begin  een prioriteit geweest en is daardoor de voorbije jaren eindelijk hoog  op de politieke agenda komen te staan. De regering heeft een duidelijk  doel afgesproken: één derde minder slachtoffers tegen 2006,  minstens de helft minder tegen 2010. Agalev wil dit beleid voortzetten  en versterken, want elk verkeersslachtoffer blijft er één te veel.  Daarom willen wij meer investeringen in een verkeersveilige weg- en  voertuiginfrastructuur, een aangepaste verkeersreglementering en  meer controles. Zo kunnen niet alleen de ongevalcijfers dalen, maar  verkleint ook het gevoel van verkeersonveiligheid. Zo komt er weer  een dag waarop iedereen die dat wil opnieuw durft fietsen en zijn of  haar kinderen met de fiets naar school of fuif laat gaan. Een grotere  verkeersveiligheid draagt zo ook bij tot minder autogebruik.  Ten slotte worden niet alleen de files op de weg onhoudbaar, maar  ontstaan er ook steeds meer files in de lucht. De luchtvaart geniet  op dit moment van heel wat fiscale voordelen, zoals de vrijstelling  van accijns op kerosinebrandstof. Nochtans bestaan er vooral voor  de kortere afstanden heel wat meer milieuvriendelijke alternatieven.  Agalev stelt ook vragen bij de maatschappelijke meerwaarde van  nachtvl uchten. Levenskwaliteit en nachtrust primeren voor Agalev  op enkele uren tijdswinst voor pakjesdiensten.  HET MILIEU OP UW BORD:  ECOLOGISCHE LANDBOUW EN VOEDSELVEILIGHEID  Levenskwaliteit gaat door de maag. Weinig raakt ons zo in ons  dagelijks leven als de kwaliteit en de veiligheid van ons voedsel. We  willen zeker zijn dat het eten dat we op ons bord krijgen, ook goed  ¡ ECOLOGIE: KIEZEN VOOR DUURZAME LEVENSKWALITEIT   is voor onze gezondheid. Als bewuste consument willen we dat ons  voedsel is geproduceerd met respect voor het milieu, de boeren in  Noord en Zuid en het dierenwelzijn. En kwaliteitsvol eten smaakt  ook gewoon beter, natuurlijk. Kwaliteit van leven gaat ook een  stukje door de maag…  Wat in het milieu zit, komt via ons bord in ons lijf terecht. Daarom  vormt het milieubeleid de sluitsteen van het voedselbeleid. Want  zelfs een biologische boer ontsnapt niet aan de dioxine-uitstoot in  de omgeving. Duurzame landbouw is een basisvoorwaarde voor  (h)eerlijk voedsel, met een kleinschalige en diervriendelijke veehouderij  gekoppeld aan de teelt van veevoeder, met een belangrijke rol  voor regionale markten en een seizoengebonden productie en met  een leefbaar inkomen voor de boer. Een andere landbouw betekent  ook duidelijke normen op het vlak van pesticiden, hormonen, antibiotica  en diermeel. Agalev wil de ombouw naar een biologische en  milieuvriendelijke landbouw verder ondersteunen en de producten  daarvan goedkoper maken voor de consument. Met GENETISCH  GEMODIFICEERDE ORGANISMEN (ggo’s) willen wij ZEER TERUGHOUDEND  OMSPRINGEN. Want er zijn nog te weinig gegevens over de gevolgen  voor mens en leefmilieu.  ¡ GEZONDE EN DUURZAME LANDBOUW ¡  Vera Dua kiest voluit voor duurzame en biologische landbouw.  Zij verdubbelde daarom de steun aan landbouwers die overschakelen  op bioteelten. Omdat minder dieren ook minder mest  produceren, steunt zij met 100 miljoen euro per jaar de landbouwers  die vrijwillig hun veestapel afbouwen. Op drie jaar is het  aantal varkens in Vlaanderen daardoor met 1 miljoen gedaald.  Vlaanderen telt vandaag ook minder pluimvee en runderen.  Gevolg: miljoenen kilo’s minder uitstoot van stikstof en fosfor.  HET VERSCHIL Agalev - programma  ¡   De consument heeft recht op informatie en op een sluitende controle.  Het etiket moet duidelijke informatie geven over de kwaliteit  van het voedsel, vermelden of het milieu- en diervriendelijk geproduceerd  is, of het genetisch gemodificeerde organismen (ggo’s)  bevat,… Onder meer het Federaal Voedselagentschap staat in voor  de controle.  RUIMTE VOOR OPEN RUIMTE EN NATUUR…  Vlaanderen heeft de voorbije jaren onder impuls van de Groenen  een inhaalbeweging ingezet op het vlak van de aankoop en erkenning  van natuurgebieden. Ook de aanleg van stadsbossen is volop bezig.  Maar we hebben nog een lange weg te gaan. De open ruimte blijft  onder zware druk staan, de bebouwde oppervlakte blijft toenemen.  De gevolgen van het jaren slordig omspringen met de ruimte laten  zich op allerlei domeinen voelen. Doordat we zo versnipperd wonen  en werken zijn heel wat extra verplaatsingen nodig en vormt de uitbouw  van een efficiënt openbaar vervoer een hele opgave. Vaak is er  ¡ MEER VOEDSELVEILIGHEID ¡  De dioxinekippen waren een belangrijk thema bij de parlementsverkiezingen  van 1999. De regering richtte daarom onder impuls  van Magda Aelvoet en Jef Tavernier het Federaal Agentschap  voor de Veiligheid van de Voedselketen en het Consumsysteem*  op. Deze instrumenten beschermen de veiligheid van de  voedselketen en vormen een voorbeeld voor andere Europese  landen. Ondertussen werkt men ook aan de bron, door een  keuze voor duurzame landbouw, vermindering van het aantal  bestrijdingsmiddelen en strengere regels voor veevoeder.  ¡ ECOLOGIE: KIEZEN VOOR DUURZAME LEVENSKWALITEIT   ook gebouwd op plaatsen waar dat beter niet was gebeurd, zoals in  natuurlijke overstromingsgebieden. In combinatie met de toename  van de bebouwde oppervlakte, waardoor het regenwater niet meer  in de grond kan dringen maar steeds sneller wordt afgevoerd, leidt  dat tot een toenemend overstromingsgevaar, waarin ook de klimaatverandering  een bijkomende rol kan spelen.  We moeten de voorzichtige trendbreuk nu meer dan ooit voortzetten  en de plannen van de voorbije jaren concreet in de praktijk brengen.  De uitvoering van het Ruimtelijk Structuurplan Vlaanderen,  dat de stedelijke kernen wil versterken om de open ruimte te bewaren,  is daartoe een noodzaak. Ook de afbakening van het Vlaams  Ecologisch Netwerk (VEN) dient voortgezet te worden.  ZONNEBRANDOLIE OP JE LIJF,  IN PLAATS VAN OLIE OP HET STRAND  De Noordzee en de Belgische kust vormen niet alleen een uniek  stuk natuur, met een belangrijke sociale en economische functie. Ze  ¡ MEER NATUUR EN BOS ¡  Dankzij Vera Dua heeft de Vlaamse overheid de voorbije jaren  voor meer dan 10 miljoen euro bossen en natuurreservaten aangekocht.  Zij erkende een recordoppervlakte aan nieuwe natuurgebieden.  Het Vlaams Ecologisch Netwerk erkent 87.000 hectaren  natuur. Later worden dat 125.000 hectaren. Het Nationaal Park  Hoge Kempen, 6.000 hectaren groot, is het eerste Nationaal  Park in Vlaanderen. Overal in Vlaanderen komen er stadsbossen  en regionale bossen, ondermeer in Deinze, Kortrijk, Gent,  Grimbergen, Oostkamp, Lokeren en Sint-Niklaas.  HET VERSCHIL Agalev - programma  ¡   bevatten ook een aanzienlijke rijkdom aan biodiversiteit. Maar we  gaan niet altijd even zorgvuldig om met die rijkdom. De olierampen  voor de Spaanse en de Belgische kust of de dramatische achteruitgang  van het kabeljauwbestand zijn maar enkele voorbeelden van  dit slechte beheer.  EEN BETERE BESCHERMING VAN DE ZEE is een absolute noodzaak.  Daarom willen wij, net als op het land, ook op zee beschermde  gebieden afbakenen, als een eerste stap naar een ruimtelijke planning  van de Noordzee. Ook een keuze voor een duurzame visserij is  onvermijdelijk als we willen voorkomen dat de zee binnen de kortste  keren helemaal leeggevist raakt.  OLIEVERVUILING OP ZEE willen we zoveel mogelijk voorkomen. Dat  kan onder meer door op een andere manier om te gaan met fossiele  brandstoffen, waardoor minder transport nodig is. Het kan ook  door veiligere schepen, onder meer door enkel nog dubbelwandige  tankers in de Europese havens toe te laten en door strengere controles  op de zeewaardigheid van de schepen en op de bekwaamheid  van de bemanning. Ten slotte moet er een betere controle komen  op illegale lozingen in zee: deze vorm van sluikstorten vormt een  fundamentele aantasting van het milieu, maar evengoed een bedreiging  voor de vissers en voor het toerisme. Als er toch ongelukken  gebeuren, geldt het principe van de vervuiler betaalt.  DIERENWELZIJN,  EEN EVIDENTIE VOOR ECOLOGISTEN  Respect voor de natuur en voor dieren is één van de groene uitgangspunten.  Daarom is aandacht voor dierenwelzijn voor Agalev  een vanzelfsprekendheid. Iedere dag sterven wereldwijd diersoorten  uit door de aantasting van ons milieu. Het behoud van de biodiversiteit  is van fundamenteel belang: ook onze kinderen hebben recht  ¡ ECOLOGIE: KIEZEN VOOR DUURZAME LEVENSKWALITEIT   op natuur. Daarom willen we diersoorten beschermen die in ons  land en internationaal bedreigd zijn.  Wie levenskwaliteit, respect en menselijkheid als waarden naar voor  schuift, kan moeilijk dierenmishandeling aanvaarden. De aandacht  voor dierenwelzijn is de laatste jaren sterk gegroeid, onder meer met  de acties rond veemarkten en -transporten. De groeiende gevoeligheid  heeft geleid tot betere wetten. De controle op en de verscherping  van deze wetten zijn groene prioriteiten.  De landbouw willen we diervriendelijker maken. Dat betekent een  afbouw van legbatterijen, zeugenboxen en de kweek van kistkalveren,  een verbod op wrede fok- en dwangvoedermethodes zoals het  gedwongen voederen voor de productie van foie gras en een aanpak  van transporten van vee over een lange afstand. Criteria voor het  kweken van nutsdieren als konijnen, struisvogels en zwemvogels  moeten garanderen dat deze dieren de nodige leefruimte hebben.  Pelsdierkwekerijen voor bont willen we afbouwen.  Dierproeven kunnen voor ons niet, behalve onder zeer strikte  omstandigheden: als dit de enige manier is om te komen tot een  substantiële verbetering van de volksgezondheid. Dierproeven  op primaten en dierproeven in de cosmetica, wapen- en tabaksindustrie  zijn uit den boze.  Het welzijn van gezelschapsdieren kan verbeteren door de handel te  beperken tot fokkers die werken volgens deontologische criteria en  door een verbod op de handel op openbare markten, zoals dat nu  al bestaat voor honden en katten. Verminkende ingrepen bij dieren,  zoals het couperen van hondenstaarten, willen wij uit de wereld helpen.  Voor het gebruik van dieren in sport, spel en folklore willen we  sluitende regels voorzien en het houden van wilde dieren in circussen  willen we aan banden leggen.  HET VERSCHIL Agalev - programma  ¡   KIES VOOR LEVENSKWALITEIT,  KIES VOOR EEN GROENE TOEKOMST  Sinds de opkomst van de groene partijen hebben we al een hele weg  afgelegd. Het milieubewustzijn is doorgedrongen in brede lagen van  de bevolking. Groene partijen zijn in heel Europa een vaste waarde  geworden in het publieke debat, in de parlementen en recentelijk  ook in de regeringen. In België, maar ook in het buitenland, bewijzen  groene partijen dat trendbreuken mogelijk zijn. De Groenen  maken het verschil. We zijn geen doemdenkers, maar we geloven  dat een andere toekomst mogelijk en aantrekkelijk is.  Maar er blijft nog een hele weg af te leggen. Op sommige domeinen  verbetert de situatie van het milieu of is op zijn minst een halt toegeroepen  aan de achteruitgang, maar op vele andere terreinen blijft  de toestand zorgwekkend. Met kleine en gemakkelijke maatregelen  alleen komen we er niet, met afgezwakte ecologische eisen in andere  programma’s evenmin. Daarom is een duidelijke keuze voor ecologische  duurzaamheid nu meer dan ooit noodzakelijk.  Als we de milieusituatie in één generatie drastisch kunnen ombuigen,  verhogen we zonder twijfel de kwaliteit van het leven hier en  elders met een reuzensprong en bieden we toekomstperspectieven  aan de volgende generaties. Dan maken we het verschil, hier en  elders, nu en in de toekomst.  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   II.  Meer sociale rechtvaardigheid:  levenskwaliteit voor iedereen  Agalev wil de kwaliteit van het leven voor iedereen duurzaam garanderen,  voor alle inwoners van ons land, voor alle aardbewoners én  voor de toekomstige generaties. Dat betekent de rijkdommen eerlijker  verdelen, maar ook de risico’s zoveel mogelijk vermijden en voorkomen  dat ze opnieuw worden afgewenteld op kwetsbare groepen. Gelijke startkansen  alleen volstaan niet. Wij willen ook levenskwaliteit garanderen  voor mensen die niet uit de startblokken komen of onderweg moeten  afhaken.  Agalev kiest voor MEER SOCIALE RECHTVAARDIGHEID EN MEER SOCIALE  ZEKERHEID, letterlijk én figuurlijk. We willen een maatschappij waarin  mensen er niet alleen voor staan. We bouwen aan een samenleving  waarin mensen verbonden zijn met anderen in een sterk sociaal weefsel,  maar waarin ze als moderne individuen ook een ruime keuzevrijheid  hebben bij de inrichting van hun eigen leven. Wij staan voor een  samenleving die zo is georganiseerd, dat er ruimte is om te zorgen voor  jezelf én voor elkaar, een samenleving waarin mensen met verschillende  achtergronden, culturen en religies naast en met elkaar leven.  HET VERSCHIL Agalev - programma  ¡   Dat alles is niet evident, want onze samenleving is stilaan een  RISICOMAATSCHAPPIJ geworden. Naast de ecologische risico’s, als  de aantasting van de leefomgeving en van de gezondheid nemen de  sociaal-economische risico’s toe. De neoliberale globalisering van  onze economie verhoogt het risico op armoede, werkloosheid of  sociale uitsluiting ook bij ons. Onze keuzevrijheid was nog nooit zo  groot: we schrijven onze eigen biografie. Dat brengt ook de individualiseringsrisico’s  met zich mee, zoals het risico op vereenzaming  door het wegvallen van familiale en sociale netwerken. We leven ook  steeds meer onder tijdsdruk: we moeten nog zoveel, tegen gisteren.  Tijdsrisico’s vloeien voort uit de versnelling van onze maatschappij,  de druk op de arbeidsmarkt en de flexibilisering. We zoeken wegen  om het gevoel van tijdsgebrek te omzeilen en om arbeid, gezin, sociale  engagementen en tijd op een duurzame wijze te combineren. Al deze  risico’s zijn heel ongelijk verdeeld. Wie arm of ziek, laaggeschoold of  migrant, alleenstaande is met of zonder kinderen, draagt er een veel  groter deel van. Ook daarom is een sterk sociaal beleid nodig.  SOCIAAL-GROENE KRACHTLIJNEN  Onze keuze voor meer sociale rechtvaardigheid en levenskwaliteit  voor iedereen vertaalt zich in duidelijke krachtlijnen:  ¡ Agalev kiest voor de rijkdom van het SAMENLEVEN IN VERSCHIL.  We willen actief werk maken van de diversiteit in onze maatschappij  en gezamenlijk samenlevingsproblemen wegwerken.  ¡ We kiezen voor EEN ALTERNATIEF VOOR EEN OVERACTIEVE WELVAARTSSTAAT,  waarin werk-werk-werk de enige weg tot maatschappelijke  erkenning en integratie dreigt te worden, ten koste van de kwaliteit  van arbeid en van leven. Naast het recht op arbeid staat  voor Agalev de kwaliteit van de arbeid centraal.  ¡ Agalev staat voor een recht op tijd. We komen op voor een TIJDS-  EN GEZINSPOLITIEK die vertrekt van een recht op levenskwaliteit  voor iedereen.  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   ¡ Agalev komt op voor EEN RECHTVAARDIGER INKOMENSVERDELING,  waarbij inkomens uit vermogen meer bijdragen aan de samenleving  en de laagste inkomens eindelijk hoog genoeg worden om in  waardigheid te leven.  ¡ Agalev staat voor het behoud van EEN STERKE SOCIALE ZEKERHEID,  met een bredere financiering en een toekomstgerichte uitbouw.  ¡ Daarnaast willen we werk maken van een MEER ACTIEVE EN MEER  STRUCTURELE BESTRIJDING VAN ARMOEDE EN SOCIALE UITSLUITING, in  dialoog met de armen.  ¡ Agalev staat voor een versterking van het RECHT OP WONEN voor  iedereen en komt op voor een versterking van het (groot)stedelijk  beleid ter bestrijding van de achterstelling.  ¡ Een goede gezondheid en een voor iedereen betaalbare toegang  tot een GOEDE GEZONDHEIDSZORG vormen de basisvoorwaarden  voor levenskwaliteit.  ¡ Ten slotte kiest Agalev voor een open en sereen debat over BIOETHIEK,  waarbij we ook democratisch een aantal ethische grenzen  vastleggen inzake klonen en andere bio-ethische dossiers.  Dit zijn onze duidelijke krachtlijnen voor meer sociale rechtvaardigheid  en levenskwaliteit voor iedereen. Hieronder schetsen we deze  sociaal-groene standpunten wat meer in detail.  SAMENLEVEN IN VERSCHIL:  DE KEUZE VOOR DIVERSITEIT  Onze wereld wordt met de dag diverser. Ook ons eigen leven verandert  in steeds sneller tempo. Dat merken we dagelijks in het gezin,  op straat, op school, in de buurt of op de werkvloer. Mensen van  verschillende afkomst, geslacht, religie, leeftijd, seksuele geaardheid  en interesses leven en werken samen. Bovendien zijn mensen niet  in één vakje onder te brengen. Iemand is man, heeft een partner  en kinderen, werkt halftijds, is van Turkse afkomst, speelt viool en  HET VERSCHIL Agalev - programma  ¡   HET VERSCHIL IN DE PRAKTIJK  toneel, enzovoort. Een ander iemand is vrouw, leidt een bedrijf,  volgt nog avondles, heeft een LAT-relatie, reist veel voor haar job,  … Een derde is afgestudeerd, werkloos en doet vrijwilligerswerk in  de sportvereniging van de kinderen. Iedereen vult haar of zijn leven  zelf in, al naargelang van eigen interesses en keuzemogelijkheden en  geeft zo vorm aan haar of zijn persoonlijkheid. Identiteit is dus geen  vast gegeven, maar evolueert ook in de loop van iemands leven.  De rijkdom van nieuwe culturen en subculturen confronteert ons  met de vraag naar het samenleven, de vraag hoe we het sociale  cement tussen al de diverse groepen kunnen versterken. Want de  confrontatie met die vele verschillen is niet altijd gemakkelijk: hoe  meer onderlinge verschillen er zijn, hoe minder de eigen manier van  leven de enige vanzelfsprekende is. Dat schept onzekerheid. Hoe  meer we onze manier van leven in vraag stellen, hoe meer keuzes en  antwoorden we zelf moeten geven. Daarom ervaren mensen samenleven-  in-verschil soms ook als bedreigend.  De eenvoudigste oplossing is dan de diversiteit in de wereld ontkennen  en de klok proberen terug te draaien naar de goede oude tijd.  Volgens sommigen is samenleven-in-verschil niet wenselijk en niet  ¡ OPENSTELLING HUWELIJK VOOR HOMO’S EN LESBIENNES ¡  Op 30 januari 2003 keurde het parlement de wet goed die  het burgerlijk huwelijk openstelt voor partners van hetzelfde  geslacht. Gehuwde homo’s of lesbiennes krijgen dezelfde  rechten en plichten als andere gehuwden, op alle terreinen  zoals erfrecht, onderhoudsgeld, sociale zekerheid, belastingen  en echtscheiding. Voor kinderen van holebi’s en buitenlandse  partners moet er nog wel een oplossing komen.  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   mogelijk. Zij kloppen samenlevingsproblemen en onzekerheid bij de  mensen op tot gevoelens van haat of racisme. Anderen willen wel  samenleven, maar dan liefst zonder onderlinge verschillen te aanvaarden,  of liever naast dan met elkaar.  Agalev erkent de bestaande samenlevingsproblemen, maar wil ze  op een positieve manier benaderen en proberen op te lossen. Voor  Agalev bieden het samenleven-in-verschil en het werken aan diversiteit  juist een kans op verrijking, mits een goede beleidsaanpak. De  Groenen willen een open beleid dat de diversiteit en het anderszijn  van de andere erkent.  Agalev steunt daarom ten volle de EMANCIPATIESTRIJD van achtergestelde  groepen. Nog altijd worden mensen in het dagelijks leven  op basis van hun geslacht, kleur, afkomst, geaardheid, taal, geloof,  bezit, leeftijd, mentale of fysieke capaciteiten geconfronteerd met  verschillende mechanismen van maatschappelijke en politieke achterstelling  of uitsluiting. Agalev vindt dat niemand, vanwege zijn of  haar anderszijn, in zijn of haar mogelijkheden tot deelname aan het  sociale leven beperkt mag worden. Het is dan ook noodzakelijk de  uitsluiting en de ongelijkheid van bepaalde groepen tegen te gaan en  weg te werken. Onrecht moet voorkomen worden, discriminatie en  vooroordelen streng aangepakt! Dit is een zware taak voor de samenleving  en voor de politiek, maar Agalev gaat de uitdaging aan.  Tegelijk is het van groot belang dat mensen niet alleen ondersteund  worden in hun participatie- en emancipatiemogelijkheden, maar dat  er ook binnen de maatschappelijke structuren en de instellingen,  zoals binnen het onderwijs of op de werkvloer, meer ruimte wordt  geschapen voor participatie in verscheidenheid. Alleen dan kan er  een eind komen aan het denken in termen van wij-zij.  Agalev vertrekt in haar visie op de samenleving vanuit diversiteit,  omdat denken in termen van diversiteit niet alleen rekening houdt  HET VERSCHIL Agalev - programma  ¡   met de klassieke verschillen zoals tussen man en vrouw, allochtoon  en autochtoon of rijk en arm, maar ook oog heeft voor de verschillen  binnen de klassieke groepen zelf: niet alle vrouwen of mannen  zijn hetzelfde, de ene werkt, de ander niet; de ene heeft kinderen,  de ander niet; de ene is gelovig, de ander niet. Met erkenning van  de basiswaarden van onze samenleving moet een diversiteitsbeleid  ruimte in respect scheppen om die diversiteit kansen te geven.  Het streven naar een volwaardig samenleven-in-verschil op grond  van gelijkheid is een enorme uitdaging. Die aandacht voor diversiteit  vertaalt zich niet alleen in een sterk genderbeleid. We kiezen ook  voor een duidelijke integratiepolitiek ten aanzien van allochtonen  en nieuwkomers, inclusief stemrecht (zie Samen de democratie versterken).  We willen de rechten van kinderen en jongeren respecteren  en actief bevorderen, en senioren een volwaardige plaats in de  samenleving geven. De discriminatie van holebi’s willen we verder  wegwerken, bijvoorbeeld op het vlak van ouderschap en adoptie.  Bovendien is ook een sterker sociaal beleid vereist, waarbij werk,  inkomen, gezondheidszorg, recht op wonen en recht op tijd gegarandeerd  zijn voor iedereen.  LEVEN IS MEER DAN WERKEN ALLEEN  Arbeid heeft een belangrijke functie in een mensenleven. EEN  BETAALDE JOB IS EEN RECHT voor iedereen. Maar Agalev verzet zich  tegen een overactieve welvaartsstaat die er eenzijdig op gericht is  meer mensen aan het werk te krijgen of te houden. Kiezen voor  levenskwaliteit betekent voor Agalev op een andere manier omgaan  met onze LEVENSLOOPBAAN. Niet de eisen van de arbeidsmarkt,  maar het leven van de mensen staan voor ons centraal. Het gaat  ons dan ook om de kwaliteit van de arbeid en om de mogelijkheid  om verschillende activiteiten als werk, gezin, vrije tijd, sociaal engagement,  zorg,... beter op elkaar af te stemmen. Ook andere activitei-  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   ten dan betaalde arbeid zijn maatschappelijk waardevol en mensen  hebben ook het recht om voldoende tijd te maken voor zichzelf, hun  gezin of hun hobby’s.  ONTHAASTING is stilaan een modewoord. Velen denken daarbij spontaan  aan tweeverdieners die geen tijd meer vinden voor elkaar, voor  de kinderen of voor zichzelf. Maar tijdsdruk is zeker niet alleen een  probleem van tweeverdieners in de drukke leeftijd. Denken we maar  aan alleenstaande ouders. Of aan laaggeschoolden in dienstverlenende  beroepen die op de meest gezinsonvriendelijke tijdstippen  moeten gaan werken, al is het maar omdat die tweeverdieners niet  de tijd hebben om overdag boodschappen te doen. Agalev wil er  zorg voor dragen dat het recht op tijd en een duurzame combinatie  tussen werk, gezin, sociaal engagement en vrije tijd ook binnen  het bereik komen van alleenstaanden en mensen met een lager  in komen.  Agalev wil daarom IEDEREEN DE KANS GEVEN OM TE WERKEN EN IEDEREEN  DE KANS GEVEN OM MINDER TE WERKEN. Wij willen mensen het  recht geven om te kiezen voor een 30-urenweek en het systeem van  de tijds- en zorgkredieten uitbreiden. Het tijdskrediet geeft ieder-  ¡ KWALITEIT VAN LEVEN IN DE PRAKTIJK ¡  Agalev plaatste de levenskwaliteit hoog op de politieke agenda.  Mieke Vogels maakte er de groene draad van in het akkoord  met de sociale sector en kaartte het thema ook nadien voortdurend  aan. Het tijdskrediet, de stimuli voor deeltijds werken,  de landingsbanen voor 50-plussers, verhoogde premies voor de  verzorging van zieke kinderen of familieleden, de uitbreiding van  het vaderschaps- en adoptieverlof: het zijn allemaal voorbeelden  van concrete maatregelen die de kwaliteit van het leven kunnen  bevorderen.  HET VERSCHIL Agalev - programma  ¡   een het recht om tijdelijk uit de arbeidsmarkt te stappen en zich  aan andere activiteiten te wijden, volgens eigen prioriteiten. Een  uitbreiding van het huidige tijdskrediet moet het stelsel soepeler  en voor iedereen aantrekkelijk maken. Ook alleenstaande ouders  en zelfstandigen moeten bijvoorbeeld ten volle van dit recht kunnen  genieten. Via de diverse zorgkredieten krijgen mensen de kans  om in bepaalde concrete situaties zorgtaken op zich te nemen. Het  gaat dan bijvoorbeeld om uitgebreid ouderschapsverlof, rouwverlof,  zorgverlof voor de verzorging van zieke kinderen of familieleden,…  Deze maatregelen vergroten de tijdsautonomie, dragen bij tot een  betere waardering van niet-betaalde arbeid en passen ook in een  gezinsvriendelijk beleid.  De mogelijkheden om minder te werken mogen niet tot gevolg  hebben dat de werkdruk voor anderen verhoogt. De kwaliteit van  de arbeid verdient een centrale plaats in het overheidsbeleid en de  praktijk van de sociale partners. Voor Agalev telt niet enkel de werkzaamheidsgraad  – hoeveel mensen zijn er aan de slag – maar ook de  werkbaarheidsgraad: zijn alle jobs kwalitatief voldoende werkbaar?  Agalev wil meer aandacht voor arbeidsinhoud, arbeidsomstandigheden,  arbeidsvoorwaarden en arbeidsverhoudingen. Veiligheids- en  gezondheidsrisico’s willen we verder inperken. Mens- en gezinsonvriendelijke  flexibiliteit willen we zoveel mogelijk beperken.  RECHT OP KWALITATIEF WERK  Werk is niet het enige wat telt, maar werk geeft mensen wel de kans  om een inkomen te verwerven, om contacten met andere mensen  te onderhouden, om een bijdrage te leveren aan de samenleving.  Terwijl veel mensen de tijd niet meer vinden om werk en andere  activiteiten te combineren, blijft het voor veel anderen moeilijk om  een volwaardige job te vinden. Agalev wil iedereen DE KANS EN HET  RECHT OP EEN VOLWAARDIGE BETAALDE JOB geven en uitsluiting op de  arbeidsmarkt bestrijden.  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   GROEN WERKT: Agalev wil meer investeringen in een duurzaam milieubeleid  als hefboom voor een werkgelegenheidsbeleid. Dat kan onder  meer door een vergroening van de expansie- en investeringssteun en  lagere belastingen voor arbeidsintensieve en milieuvriendelijke diensten.  Ook kiezen wij voor een verdere lastenverlaging op arbeid, gefinancierd  door een sociale energieheffing op Europees niveau of samen  met een aantal gelijkgezinde landen. Volgens het Federaal Planbureau  kan een sociale CO2-energieheffing, gecombineerd met een lastenverlaging  op arbeid, afhankelijk van de modaliteiten, in België tot  40.000 à 50.000 jobs én een CO2-reductie van 7,5% opleveren. Einde  2002 toonde een studie van KUL/ VITO dat de lastenverschuiving  van arbeid naar een CO2-taks niet alleen leidt tot de realisatie van  de Kyoto-doelstelling, maar ook tot een werkgelegenheidsgroei voor  België van 0,8% (of een toename met zo’n 32.000 jobs).  Mensen de kans geven om minder te werken, betekent ook plaats  creëren voor anderen. Onder andere door de patronale lasten te verlagen  wanneer werknemers overstappen naar een 30-urenweek, willen  we ondernemingen aanzetten tot compenserende aanwervingen.  Verschillende groepen, zoals allochtonen, laaggeschoolden en  mensen met een handicap, hebben het extra moeilijk op de arbeidsmarkt.  Door de zwakke economische conjunctuur is ook de jeugdwerkloosheid  weer aan het stijgen. Voor al deze groepen voorziet  Agalev bijkomende maatregelen.  Om de ACHTERSTELLING VAN ALLOCHTONEN OP DE ARBEIDSMARKT AAN TE  PAKKEN wil Agalev dat de overheid een voorbeeldfunctie opneemt.  Dat kan door ervoor te zorgen dat 10% van de nieuw aangeworven  werknemers in Vlaamse en federale overheidsinstellingen van allochtone  herkomst zijn en door allochtonen ook in zichtbare functies te  brengen bij De Post, de NMBS, De Lijn, in het onderwijs,… Ook de  privésector vragen we zijn verantwoordelijkheid op te nemen. Meer  en betere opleidingen moeten taal- en andere kennisbarrières bij  allochtonen verder wegwerken.  HET VERSCHIL Agalev - programma  ¡   Voor LAGERGESCHOOLDEN pleit Agalev voor de invoering van een  gewogen leerkrediet voor iedereen die de schoolbanken verlaat. Wie  korter heeft gestudeerd, krijgt een hoger leerkrediet (in tijd en geld)  voor de rest van de loopbaan. Zo krijgen mensen die de schoolbanken  sneller hebben verlaten een leven lang een grotere kans om via  een financiële ondersteuning cursussen of opleidingen te volgen.  Verder is een betere erkenning van verworven competenties noodzakelijk.  Ook de JEUGDWERKLOOSHEID willen we aanpakken. Het doel is om  te komen tot een sterke uitbreiding van het werkervaringsaanbod,  waarbij een job van minstens één jaar wordt aangeboden. Verder  vraagt Agalev een soepeler toegang tot een normale werkloosheidsvergoeding,  een kortere wachttijd en een hogere wachtuitkering voor  jongeren. Agalev wil jongeren ook de mogelijkheid bieden te kiezen  voor allerlei vormen van gemeenschapsarbeid, waarbij ze zowel ervaring  kunnen opdoen als een bijdrage tot de samenleving leveren.  Ten slotte vraagt Agalev om voor de zwakste groepen op de  arbeidsmarkt meer te investeren in de uitbreiding van het aantal  arbeidsplaatsen in de SOCIALE ECONOMIE, met extra impulsen zowel  op federaal als op Vlaams vlak.  EEN RECHTVAARDIGERE INKOMENSVERDELING  Progressieve belastingen en een uitgebreide sociale zekerheid beperken  de kloof tussen de hoge en de lage inkomens en houden de  armoedecijfers bij ons lager dan in de meeste andere landen. Maar  sinds het midden van de jaren tachtig is de inkomenskloof in ons  land weer geroeid. De armste tien procent van de Belgen heeft niet  eens één tiende van het inkomen van de rijkste tien procent. Vooral  de inkomens uit vermogen hebben goed geboerd, maar de so ciale  uitkeringen zijn achtergebleven bij de toename van de welvaart.  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   Agalev kiest daarom voor een meer rechtvaardige fiscaliteit, voor  een sterkere sociale zekerheid en voor een effectievere armoedebestrijding.  Belastingen zijn voor Agalev veel meer dan enkel een manier om  inkomsten te verwerven voor de overheid. Zij dienen ook om te zorgen  voor een rechtvaardigere inkomensverdeling en om duurzaam  gedrag aan te moedigen. Arbeid wordt in België traditioneel zwaar  belast, energieverbruik en milieuvervuiling en inkomsten uit vermogen  veel minder. Dat willen we veranderen door te kiezen voor een  verschuiving van de lasten op arbeid naar lasten op energieverbruik,  milieuvervuiling en inkomsten uit grote vermogens. De BTW, vennootschapsbelasting  en personenbelasting willen we vergroenen en  rechtvaardiger maken. Het gaat dus niet om meer belastingen, wel  om een andere, meer rechtvaardige verdeling ervan.  Een beleid voeren is meer dan zorgen voor begrotingsevenwichten.  Een evenwichtig begrotingsbeleid moet daarom met meer rekening  houden dan enkel met financiële evenwichten. Het is belangrijk de  overheidsfinanciën binnen de perken te houden om de volgende  generaties niet te beladen met een te zware erfenis. Maar het is  net zo belangrijk om voldoende beleidsruimte te creëren voor een  sociaal en ecologisch beleid. Zo willen we bijvoorbeeld voorkomen  dat het doorschuiven van de milieufactuur ons op termijn nog veel  meer kost. Op die manier scheppen we ruimte voor een duurzame,  zorgzame en solidaire samenleving, nu en in de toekomst.  EEN STERKE SOCIALE ZEKERHEID  BEHOUDEN EN UITBOUWEN  Een sterke sociale zekerheid is een kwestie van solidariteit, maar is  ook in ieders belang: we kunnen allen werkloos of ziek worden, we  worden allemaal een dagje ouder,… Agalev wil daarom de sociale  HET VERSCHIL Agalev - programma  ¡   zekerheid beschermen en verbeteren. Zo willen we inspelen op veranderingen  in de samenleving, waarbij het traditionele kostwinnersgezin  niet meer het enige model is. De financiering van de sociale  zekerheid willen we versterken door ook een bijdrage te laten betalen  door andere inkomens dan inkomens uit arbeid, zoals die uit vermogen  of door heffingen op energieverbruik of de CO2-uitstoot.  De sociale zekerheid moet voor iedereen een voldoende, kwalitatief  hoogstaand aanbod garanderen. Daarvoor is het nodig alle uitkeringen  welvaartsvast te maken. Onder meer voor de minima is een  inhaalbeweging vereist.  Solidariteit met de groeiende groep senioren blijft voor ons cruciaal.  Groeps- en privépensioenen mogen geen alibi zijn om het wettelijk  pensioen niet te versterken. Een soepelere overgang van beroepsloopbaan  naar pensioen willen we aanmoedigen. Heel wat 50-plussers  willen zich nog graag inzetten, maar zien een zware voltijdse job  niet meer zitten. Maar deze soepelere overgang mag niet leiden tot  een verhoging van de pensioengerechtigde leeftijd. Wij zijn ook gekant  tegen een lineaire afschaffing of inperking van het brugpensioen.  ARMOEDE BESTRIJDEN  De positie van de zwaksten in de maatschappij is een graadmeter  voor de kwaliteit van de democratie. Bijna 8% van de Belgische  huishoudens leeft in armoede (EU-grens). Het aantal bestaansonzekeren  ligt nog heel wat hoger. Op internationaal vlak is dat  misschien niet eens zo’n slechte score, maar voor België vindt  Agalev dit cijfer nog altijd onaanvaardbaar hoog. Een bijkomende  verhoging van het leefloon met 6% en het welvaartsvast maken  ervan zijn een must. Ook het tegengaan van consumentenschulden  is belangrijk. Maar armoedebestrijding is tegelijk veel meer dan een  inkomensverhaal. Agalev kiest voor een inclusief armoedebeleid, in  dialoog met de armen, waarbij ook rekening gehouden wordt met  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   huisvesting, mobiliteit, volksgezondheid, werkgelegenheid, onderwijs,  cultuur, rechtsbedeling of de soms moeilijke toegang tot zorg.  Maatschappelijke integratie betekent veel meer dan enkel de zoektocht  naar een geschikte job.  DE STEDEN VERSTERKEN  Steden bieden veel mogelijkheden. Je vindt er heel wat functies dicht  bij elkaar: wonen, werken, ontspanning, winkelen,… Toch kennen  steden ook vaak problemen: het stedelijk karakter, de centrumfunctie  en de vele voorzieningen werken als een magneet op sociaal  zwakkeren die beschutting en soms anonimiteit zoeken in de stad.  Steden kennen ook kansarme en gekleurde buurten met weinig  groen, verouderde woningen, een sterke vraag naar sociale voorzieningen,  verkeersoverlast, … en een gebrek aan middelen om daar  wat aan te doen. Agalev wil daarom de (groot)steden meer financiële  ruimte geven voor stedelijke vernieuwing, om het stedelijk wonen  aantrekkelijker te maken en het sociaal beleid te versterken.  Kiezen voor steden is tegelijk ook kiezen voor het platteland. Een  sterk stedelijk weefsel en een leefbaar platteland gaan hand in hand.  Het is nodig de verdere versnippering van de ruimte tegen te gaan.  ¡ EEN OPLOSSING VOOR NIET-BETAALDE ALIMENTATIEGELDEN ¡  Niet-betaalde alimentatiegelden na een echtscheiding brengen  mensen vaak in de problemen, vooral vrouwen met kinderen.  De oprichting van een dienst voor alimentatievorderingen  moet hier een einde aan maken. Door de nieuwe regeling zullen  de ex-partner en de kinderen die recht hebben op alimentatie  zeker zijn van voorschotten en veel meer kans hebben dat de  achterstallen worden betaald.  HET VERSCHIL Agalev - programma  ¡   Ondertussen moet de leefbaarheid van de dorpen gewaarborgd worden  door er elementaire basisvoorzieningen te ondersteunen en in  stand te houden, met specifieke aandacht voor kwetsbare groepen.  HET RECHT OP WONEN GARANDEREN  Kwalitatief wonen is voor Agalev een basisrecht, ook voor wie geen  woning wil of kan kopen. Om dit ook echt te garanderen, is een sterker  woonbeleid nodig. Traditiegetrouw kiest het woonbeleid te veel  voor eigendomsverwerving. Mensen met een lager inkomen kunnen  vaak alleen huren. Maar de huurmarkt staat onder druk: voor  velen wordt de huur stilaan onbetaalbaar. Daarom eist Agalev meer  aandacht voor de (sociale) huursector. Meer en betaalbare sociale  woningen en huurwoningen, van een goede kwaliteit en tegen een  correcte prijs. Kleinschalige projecten in alle buurten bevorderen  de sociale mix en voorkomen gettovorming. De huurwet moet de  huurders beter beschermen. De ondersteuning van eigendomsverwerving  moet selectiever gebeuren en in de eerste plaats gericht zijn  op wie zich zonder die steun net geen eigen huis kan veroorloven.  De woonnoden van mensen veranderen in de loop van hun leven.  Mensen gaan samenwonen of scheiden, krijgen kinderen, worden  ouder, worden weduwe of weduwnaar,… Wat een aangepaste woning  is voor een jong gezin met kinderen, is dat niet noodzakelijk als de kinderen  het huis uit zijn en de ouders wat minder goed te been worden.  Een goed woonbeleid speelt actief in op deze veranderende noden.  ZORG EN GEZONDHEID:  RECHT OP KWALITEIT VOOR IEDEREEN  Bij het begin van een nieuw jaar wensen wij elkaar een goede  gezondheid. Onze gezondheid is ons dierbaar. Zij verdient dan ook  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   de permanente aandacht van het beleid. Dat betekent meer dan  enkel technische geneeskunde, maar vereist ook aandacht voor een  gezond milieu, gezond voedsel, preventie en welzijn.  Agalev plaatst de patiënt centraal. Respect voor de rechten van  de patiënt is essentieel. Hij of zij heeft recht op een vrije keuze van  therapie en zorgverlener, begrijpelijke informatie, inzagerecht in zijn  of haar dossier en het recht om een behandeling te weigeren.  Zorg begint in de onmiddellijke omgeving van de patiënt. Thuiszorg,  professionele of mantelzorg en zorg in een instelling, alles heeft zijn  plaats in het zorgnetwerk. Agalev gaat ervan uit dat mensen in  principe voor zichzelf willen zorgen. Een alleenstaande oude vrouw  hoeft niet te vereenzamen als ze in een leefbare buurt woont, waar  ze zich veilig op haar tempo kan verplaatsen en waar de winkel op  loopafstand is. Als ze een periode ziek wordt, kan ze met behulp van  haar zoon die zorgverlof heeft genomen, gewoon thuis blijven. De  professionele zorg speelt in op die omgeving en ondersteunt moeder  en zoon.Wanneer de zorg meer permanent wordt, kan de moeder  zelf mee beslissen wie haar de aanvullende zorg zal toedienen: een  professionele thuishulp of een familielid, buur of vriend(in). Pas als  ¡ DE WET OP DE PATIENTENRECHTEN ¡  Onder impuls van Magda Aelvoet zijn de basisrechten van elke  patiënt vastgelegd in een duidelijke wet. Het gaat onder andere  om de rechten op kwaliteitsvolle gezondheidszorg, aangepaste  informatie (het recht op niet-weten inbegrepen), toestemming,  een zorgvuldig bijgehouden patiëntendossier, respect voor de  intimiteit en het recht om klacht neer te leggen bij een ombudsdienst.  Deze wet zal de vertrouwensrelatie tussen zorgverstrekkers  en patiënten verbeteren in het belang van beiden.  HET VERSCHIL Agalev - programma  ¡   het echt nodig is of als het netwerk het niet meer toelaat, verhuist de  vrouw naar een zorginstelling. Zo ziet de zorgzame samenleving die  Agalev voor ogen heeft er uit. Zorg verloopt zoveel mogelijk onder  regie van het individu en in de eigen omgeving.  Gezondheidszorg omvat niet alleen de zorg om het lichaam, maar  ook de zorg voor de geestelijke, de sociale en milieuaspecten van  het leven. Onder andere de palliatieve zorg en de geestelijke gezondheidszorg  willen we verder uitbouwen. Steeds meer mensen kiezen  ook voor alternatieve geneeswijzen. Daarom willen we verdere stappen  zetten in de erkenning van deze geneeswijzen, om de patiënt  kwaliteit te kunnen garanderen.  Meer aandacht voor preventie is voor Agalev een prioriteit. Want  gezondheidszorg is meer dan enkel technische prestaties. Een  versterking van de eerste lijnszorg (door de huisarts) betekent dat  elke patiënt de zorg krijgt die hij of zij nodig heeft. Alleen wanneer  het echt nodig is, stapt de patiënt over naar meer specialistische  geneeskunde.  ¡ KIEZEN VOOR ZORG SCHEPT OOK BANEN ¡  Meer dan ooit investeert de overheid in zorg. Kwaliteit van leven  vormt de groene draad in het akkoord met de sociale sector, het  antwoord op de witte woede. Onder impuls van Mieke Vogels  steeg het budget van het departement Welzijn en Gezondheid  in de Vlaamse regering met bijna 30%. Daardoor kwamen er  6.500 extra jobs in de zorgsector, 4.000 extra plaatsen in de  gehandicaptenzorg en 6.000 extra plaatsen in de kinderopvang.  Dankzij het persoonlijk assistentiebudget krijgen gehandicapten  kans op meer zelfstandigheid.  ¡ MEER SOCIALE RECHTVAARDIGHEID: LEVENSKWALITEIT VOOR IEDEREEN   Agalev wil iedereen het recht garanderen op een toegankelijk,  betaalbaar en kwalitatief zorgaanbod. Dat vereist voldoende overheidsmiddelen,  maar ook de bestrijding van overconsumptie van  geneesmiddelen of zorg. Een meer forfaitaire geneeskunde, waarin  zorgverstrekkers meer vergoed worden voor hun zorg voor mensen  en minder per prestatie, draagt daartoe bij.  De Witte woede heeft terecht de verlangens van de werknemers  in de zorgsector onder de aandacht gebracht. Zorg naar waarde  schatten betekent ook aandacht hebben voor de zorgaanbieders.  Arbeidsvoorwaarden, loon, sociaal statuut, bijkomende vorming,…  moeten de zorgberoepen aantrekkelijk houden. Dat kan de kwaliteit  van zorg enkel ten goede komen.  BIO-ETHIEK:  DEMOCRATISCHE KEUZES NOODZAKELIJK  De nieuwe ontwikkelingen in de biologie, in de geneeskunde en  in andere wetenschappen bieden mogelijkheden voor een betere  levenskwaliteit. Maar die ontwikkelingen roepen tegelijk ethische,  medische, sociale, ecologische, economische en juridische vragen  op. En op die vragen bestaat niet zomaar een pasklaar antwoord.  Kloneren, wetenschappelijk onderzoek op embryo’s, de keuze van  het geslacht van ongeboren kinderen, de anonimiteit van sperma- of  eiceldonoren,… voor al deze ontwikkelingen in de bio-ethiek vindt  Agalev democratische kaders noodzakelijk. Het is niet omdat iets  kan, dat het ook meteen mag of moet. Daarom pleiten wij voor  een breed maatschappelijk debat over bio-ethische vraagstukken  en voor een overheid die duidelijke kaders vastlegt. Van sommige  beslissingen zijn de gevolgen voorlopig nog onvoldoende bekend,  maar die gevolgen kunnen wel heel omvangrijk zijn. We vragen  het VOORZORGSPRINCIPE systematisch in te bouwen in de besluit-  HET VERSCHIL Agalev - programma  ¡   vorming. Respect voor het leven, het waarborgen van de menselijke  integriteit en het zelfbeschikkingsrecht vormen voor Agalev de  andere uitgangspunten.  LEVENSKWALITEIT VOOR IEDEREEN  Een groen sociaal beleid betekent een keuze voor meer sociale  rechtvaardigheid en voor levenskwaliteit voor iedereen. Het is een  keuze voor een solidaire samenleving, waar mensen zich ten volle  kunnen ontplooien in verbondenheid met anderen en waar verschillen  tussen mensen in de eerste plaats een verrijking zijn. We kiezen  voor meer solidariteit voor alle inwoners in ons land. We willen een  uitbreiding van de solidariteit met alle aardbewoners hier en nu (zie  Naar een andere globalisering). Ten slotte kiezen we voor een actieve  solidariteit met de volgende generaties (zie Ecologie). Daarom maakt  Agalev het verschil.  ¡ SAMEN DE DEMOCRATIE VERSTERKEN   III.  Samen de democratie versterken  Levenskwaliteit is meer dan een gezonde leefomgeving en meer dan het  garanderen van sociale rechten. Levenskwaliteit is ook mee kunnen  beslissen over de wereld waarin je leeft. Het betekent dat je je erkend voelt  als een gelijke burger in onze maatschappij. Levenskwaliteit betekent  meetellen: weten dat je stem telt en wordt gehoord, ook al behoor je niet  altijd tot de meerderheid. Daarom wil Agalev de democratie versterken  en verfijnen, om iedereen meer en beter te betrekken.  Democratie is niet alleen samen beslissen hoe onze leefwereld eruit  kan zien. Het is ook samen beslissen over de vraag hoe we dat willen  waarmaken, met welke middelen en instrumenten. Democratie  betekent keuzes maken over middelen, over publieke dienstverlening  en over basisgaranties voor iedere burger.  Kiezen we voor een neoliberaal marktdenken, waarbij burgers consumenten  worden en stemrecht vervangen wordt door koopkracht?  Of maken we werk van een samenleving waarin de overheid een  goede regie voert? Een goede regie schept evenwicht tussen:  ¡ de werking van de markt,  ¡ een optredende overheid die het algemeen belang bewaakt en  basisdienstverlening voor iedereen garandeert en,  ¡ de werking van niet-gouvernementele organisaties (ngo’s).  HET VERSCHIL Agalev - programma  ¡   Een rechtvaardige democratie vereist ook EEN GOEDWERKENDE JUSTITIE:  streng maar rechtvaardig… Sociale en andere rechten garanderen,  betekent ook mensen toegang geven tot (ge)recht en rechten  afdwingbaar maken. Voor Agalev mag snelrecht de uitzondering  blijven, maar moet het hele gerecht wel sneller kunnen werken.  Agalev wil werk maken van een justitie waar opnieuw meer mensen  op kunnen vertrouwen.  Levenskwaliteit vereist ten slotte ook EEN VEILIGE OMGEVING, waarin  mensen zich zonder angst voor lijf en leden kunnen voortbewegen.  Een democratie die de veiligheid niet langer kan garanderen, zet de  deur open voor extremisme. De democratie versterken is daarom  ook werken aan veiligheid.  DEMOCRATIE:  DIALOOG TUSSEN BURGERS EN OVERHEID  Agalev komt op voor een sterkere democratie, op alle niveaus. We  willen grenzen stellen aan de economisering en vermarkting van de  samenleving. De burger mag haar of zijn greep op essentiële zaken  niet verliezen. In een democratie mag het beleid niet worden uitgetekend  door bedrijven, media of internationale lobbygroepen. We  willen geen stille overname, waartegen Noorena Hertz in haar boek  waarschuwt: wie de reële macht van de verkozen organen laat uithollen,  holt ook de politieke rechten van de burgers uit.  DEMOCRATIE CONSUMEER JE NIET. Voor de Groenen volstaat het niet  om een keer in de zoveel jaar te gaan stemmen en alles voor de rest  dan maar over te laten aan de politici. Democratie moet werken  en leven. MENSEN MOETEN ZICH BETROKKEN WETEN. Het gaat om  hun straat, om de buurt waarin zij wonen, om hoeveel geld er naar  onderwijs gaat, om een goede gezondheidszorg, om de vraag of ze  ¡ SAMEN DE DEMOCRATIE VERSTERKEN   morgen nog wel werk hebben, of er nieuwe wegen bijkomen of dat  ze liever meer en beter openbaar vervoer hebben. Democratie gaat  over veiligheid, maar ook over geborgenheid.  Democratie heeft alles te maken met de kwaliteit van het leven en  met de bijdrage die mensen daaraan zelf als burger kunnen leveren.  Democratie gaat dus om betrokkenheid. Het gaat erom de mensen  een stem te geven, te luisteren naar anderen en een dialoog te  voeren.  MEER IN PLAATS VAN MINDER POLITIEK  Veel mensen hebben niet langer vertrouwen in de politiek. Ze haken  af, uit teleurstelling over een falende overheid, omdat ze merken dat  sommige politici louter opereren vanuit hun eigen belang of soms  ook omdat ze niet meer bediend worden door het oude politieke  dienstbetoon. Sommige mensen zwichten ook voor de lokroep van  extremisten en brengen een zwartgallige stem uit.  Vele kritieken op de werking van onze democratie zijn terecht, maar  als burgers mogen we ONZE VERANTWOORDELIJKHEID NIET UIT DE WEG  GAAN. Iedere inwoner kan een bijdrage leveren aan het maatschappelijk  proces dat politiek heet. Agalev wil niet blijven kankeren, maar  iets doen met die kritiek en frustratie. We willen werken aan een  beter beleid, een beter milieu en meer sociale samenhang.  Bovendien gaat het niet alleen om het gevoel van burgers die niet  betrokken zijn bij de politiek. Mensen zijn soms ook te veel consumenten  geworden in plaats van burgers. Zij verwachten alles van  een overheid, liefst nog gratis. EEN POPULISTISCH BELEID VOEDT DE  KLOOF: wie de consumerende burger achternaloopt, stimuleert de  dialoog niet. Agalev kiest voor dialoog en debat, met zoveel mogelijk  mensen, in een zo klaar mogelijke taal, over alle aspecten die  HET VERSCHIL Agalev - programma  ¡   levenskwaliteit kunnen bevorderen of bedreigen. Wij willen mensen  tot actieve burgers maken en hen aanzetten om mee te werken aan  de democratie en binnen de democratie. We willen een politiek die  luistert en inspeelt op wat er leeft bij de mensen en hun organisaties,  om in dialoog te zoeken naar het algemeen belang.  De burgers zijn zelfstandiger en mondiger geworden. Een toekomstgerichte  visie op democratie houdt daar rekening mee, en blijft de burgers  wijzen op de inbreng die zij kunnen hebben. Als het aan Agalev  ligt, moet de burger veel meer kunnen bijdragen aan de vormgeving  van onze samenleving. Hoe? Door het middenveld meer te betrekken,  maar ook door NIEUWE INSTRUMENTEN aan te reiken die uitnodigen  om aan de besluitvorming en aan het beleid deel te nemen.  DE MAATSCHAPPIJ IS (OOK) HET MIDDENVELD  Mensen nemen niet enkel als individu, als lid van een gezin of als  consument deel aan de samenleving. Ze doen dat ook – en misschien  zelfs vooral – als lid van ontelbare organisaties. Van de jeugdbeweging  tot de vakbond, van de sportclub tot de toneelclub, van het  lokale milieucomité tot de oudervereniging, van het buurtcomité tot  Amnesty, van de studentenclub tot de bond van gepensioneerden,  van de KAV over de Gezinsbond tot de Socialistische Vooruitziende  Vrouwen, van de derdewereldbeweging tot de vredesbeweging, van  de vrouwenbeweging tot allochtone zelforganisaties, van verenigingen  waar de armen het woord nemen tot de Rotary Club. Hun deelname  aan het verenigingsleven bindt mensen aan de maatschappij en geeft  hen een plek om zelf een stukje van die samenleving vorm te geven.  Een sterke civiele maatschappij steunt op goed werkende organisaties  en op degelijke sociaal-culturele voorzieningen. Agalev pleit  voor EEN ONAFHANKELIJKER, MINDER VERZUILD EN EIGENTIJDSER MIDDENVELD,  voor een gebied dat niet wordt ingepalmd door de vrije  ¡ SAMEN DE DEMOCRATIE VERSTERKEN   markt. In dat maatschappelijk middenveld werken burgers samen,  in zelfgekozen verbanden, van een kleine actiegroep tot een grote  sociale beweging, via samenkomsten in het verenigingslokaal tot een  band via het internet.  Na de dialoog met de organisaties uit het middenveld of met nietgeorganiseerde  burgers volgt dan wel altijd een democratische  beslissing. Bij grote maatschappelijke debatten en keuzes is meer  politieke duidelijkheid nodig. Belangrijke kwesties zoals bijvoorbeeld  de vraag of kernenergie wel verantwoord is, of vormen van  genetische manipulatie wel of niet zijn toegestaan, of de internationale  handel moet beantwoorden aan ecologische en sociale criteria,  mogen we niet zomaar overlaten aan wetenschappelijke experts of  aan de vrije markt. Het gaat om maatschappelijke keuzes die een  open en transparant politiek debat vragen.  Agalev wil daarom dringend nieuwe impulsen geven aan de democratie.  Dat betekent voor ons een proces van DUBBELE DEMOCRATISERING:  de civiele maatschappij meer kansen geven en het politieke  stelsel aanpassen. Nieuw impulsen zijn mogelijk door als overheid  de dialoog met de samenleving aan te gaan.  NIEUWE PUBLIEKE RUIMTE CREEREN  Agalev wil DE REPRESENTATIEVE DEMOCRATIE, waar het eigenlijk enkel  gaat over vertegenwoordigd zijn via verkiezingen, VERRIJKEN EN VERDIEPEN.  We streven naar vormen van participatieve democratie, een  democratie waarin de burger actiever kan bijdragen, en naar een  meer open beleidsvoering. Zo krijgen we zicht op een DIALOGISCHE  DEMOCRATIE. Want burgers meer betrekken betekent meer dialoog  tussen de overheid en de burger. Een dialogische besluitvorming  creëert een draagvlak voor maatschappelijke verandering, werkt  klantgericht en verfrissend. De nieuwe vormen van besluitvorming  HET VERSCHIL Agalev - programma  ¡   doen recht aan de radicale sociaal-culturele veranderingen. In onze  huidige democratie zijn de meeste publieke ruimtes zoals het parlement  of de gemeenteraden voorbehouden aan politieke mandatarissen.  Er moeten daarnaast nieuwe, aanvullende publieke ruimtes  komen die gericht zijn op de burgers. Die bieden plaats voor een  kwalitatief en representatief debat in de ruimere samenleving, een  dialoog over keuzes in functie van het algemeen belang.  Daarom wil Agalev werk maken van vernieuwende vormen van  democratie, naast de gewone verkiezingen en het werk in parlement  en regering. We willen mensen betrekken en raadplegen. Dat kan  gaan van een voorzichtig en passief consulteren op basis van enquêtes  tot het actief toekennen van beslissingsmacht, bijvoorbeeld via  referenda. Die dienen wel veeleer het sluitstuk te zijn van een dialogisch  maatschappelijk debat dan de redplank voor een bestuur in  moeilijkheden of voor een ontevreden bevolking.  Een nieuw instrument vormen bijvoorbeeld de BURGERJURY’S. Een  burgerjury bestaat uit een groep van een twintigtal vrijwilligers die  als het ware een microkosmos vormen van hun gemeenschap. Zulke  jury’s hebben een adviserende functie. Het proces van een burgerjury  omvat drie fasen: eerst informatieoverdracht en kennismaking  met de verschillende standpunten over het onderwerp, vervolgens  een intern debat waarbij getuigen opnieuw selectief kunnen worden  opgeroepen, en ten slotte besluitvorming en het publiek maken van  dit besluit. Het basisidee achter de burgerjury’s is dat een beperkte  groep mensen de kans krijgt zich terdege te informeren, in dialoog te  gaan over verschillende standpunten en argumenten én de tijd kan  nemen voor een open debat, om ten slotte tot een besluit te komen  dat genuanceerder is dan de loutere optelsom van meningen in een  enquête. Waarom geen burgerjury organiseren over het gebruik van  genetische gemanipuleerde organismen (ggo’s)?  ¡ SAMEN DE DEMOCRATIE VERSTERKEN   RUIMTE VOOR MEERVOUDIG BURGERSCHAP  De burger bestaat overigens niet, burgerschap wel. Wij nemen  af stand van de neoliberale visie op burgerschap, die de burgers  beschouwt als atomen in een marktgerichte omgeving, die men zo  min mogelijk moet lastig vallen met regels. Deze visie heeft te weinig  oog voor de vele organisaties en verenigingen waarin mensen elkaar  ontmoeten en deelnemen aan het maatschappelijk leven. De conservatieve  visie die met nadruk (oude) normen en waarden wil herstellen  om zo te komen tot een hechte en meer uniforme gemeenschap,  is voor ons een aantasting van de persoonlijke emancipatie  van de voorbije decennia. Een enge invulling van nationalisme, dat  mensen oproept zich te scharen achter een (veronderstelde) eigenheid  of identiteit, is een variant van hetzelfde conservatisme.  Volgens Agalev worden burgers gebonden door het samenleven op  één plek en niet door het gegeven dat ze al dan niet dezelfde huidskleur,  hetzelfde geloof of dezelfde overtuiging delen. Ook niet door  de overtuiging dat ze één gezamenlijke culturele identiteit of allesomvattende  set van waarden delen, maar wel door hun collectieve  bijdrage in verscheidenheid, in diversiteit, aan de opbouw van de  maatschappij.  Vanuit dit vertrekpunt beoogt Agalev een BREDE INVULLING VAN HET  BURGERSCHAP: wij spreken van MEERVOUDIG BURGERSCHAP. Mensen  zijn als burger altijd lid van verschillende gemeenschappen tegelijk.  Zowel in de eigen wijk, gemeente of stad als in Vlaanderen én in  België én in de Europese Unie komen regels tot stand die betrekking  hebben op de burgers. Daarom is het ook niet meer dan logisch dat  mensen op die verschillende niveaus democratische rechten hebben.  Agalev vraagt de overheid deze rechten voor iedereen te garanderen.  HET VERSCHIL Agalev - programma  ¡   DEMOCRATIE IN DIVERSITEIT,  STEMRECHT VOOR IEDEREEN  Samenleven is ook omgaan met diversiteit: jong, oud, man, vrouw,  blank, zwart, autochtoon, allochtoon, valide en minder valide, hetero,  homo of biseksueel. Het beleid moet rekening houden met die  verschillen. Alle mensen moeten aan hun trekken kunnen komen.  Discriminatie is uitgesloten, ongeacht het geslacht, de herkomst, de  huidskleur, de afstamming, de nationaliteit, de seksuele geaardheid,  de burgerlijke staat, de geboorte, het fortuin, de leeftijd, het geloof, de  levensbeschouwing, de huidige of toekomstige gezondheidstoestand,  een mentale of fysieke handicap. Daarom wil Agalev de bestaande  discriminerende patronen zoals genderongelijkheid (ongelijkheid  op basis van geslacht) en uitsluiting van allochtonen doorbreken.  Sociale rechtvaardigheid kan slechts bestaan als ze geënt is op die  diversiteit en op het multiculturele karakter van onze samenleving.  Democratie betekent ook iedereen betrekken bij de besluitvorming.  Inwoner zijn is burger zijn. Daarom wil Agalev ALLE BURGERS IN DIT  LAND OP GROND VAN HUN VERBLIJF STEMRECHT VERLENEN. Het is uitge-  HET VERSCHIL IN DE PRAKTIJK  ¡ DE ANTIDISCRIMINATIEWET ¡  Na jaren parlementaire strijd is begin 2003 eindelijk de antidiscriminatiewet  goedgekeurd. Deze wet heeft betrekking op verschillende  mogelijke gronden van discriminatie: geslacht, zogenaamd  ras, huidskleur, burgerlijke staat, seksuele geaardheid, leeftijd,  gezondheidstoestand of handicap. Om de wet afdwingbaar te  maken, komt er een uitbreiding van de bevoegdheden van het  Centrum voor Gelijke Kansen en Racismebestrijding.  ¡ SAMEN DE DEMOCRATIE VERSTERKEN   sloten dat mensen uit de (verruimde) Europese Unie bij de gemeenteraadsverkiezingen  van 2006 wel zouden mogen stemmen, maar  dat medeburgers afkomstig uit een land van buiten de Europese  Unie het beleid niet mee mogen bepalen.  Agalev kiest ook voor stemrecht vanaf 16 jaar. Het is belangrijk om  jongeren al vroeg vertrouwd te maken met de politiek en met het  nemen van verantwoordelijkheid. Want het is immers al te gek dat  we jongeren tussen 16 en 18 jaar wel volwassen genoeg achten om  een bankrekening te openen, een onderwijskeuze te maken of te  consumeren, maar dat ze stemloos blijven om de samenleving en  hun toekomst mee vorm te geven.  Zoveel mogelijk mensen betrekken bij het beleid is de groene boodschap.  Daarmee willen we ervaringsdeskundigheid laten werken.  Agalev wil de politiek en dus ook de democratie niet alleen overlaten  aan de politici. We willen niet voor u, maar met u werken aan een  andere wereld.  ¡ VROUWEN? BIJ AGALEV (DOEN WE HET) GEWOON! ¡  Laat politiek een afspiegeling zijn van onze maatschappij. Dat  betekent meer vrouwen in de politiek. Bij Agalev hebben wij  daar geen quota of wetgevende drukkingsmiddelen voor nodig.  Wij doen het gewoon: vandaag zijn al 2 op 4 van onze ministers  vrouwen, 5 op 12 van onze Vlaamse parlementsleden, 2 op 5  van onze senatoren en 6 op 9 van onze kamerleden. Met onze  lijsten voor 18 mei kiezen we opnieuw voor het verschil.  HET VERSCHIL Agalev - programma  ¡   IEDER ZIJN ROL, OOK DE OVERHEID  De politiek beslist niet enkel over de maatschappelijke doeleinden,  maar ook over de middelen. De traditionele politieke partijen laten  hun doelen steeds meer bepalen door de schaarse middelen. Maar  ook voor wie voor andere doelen durft te kiezen, heiligen die doelen  niet alle middelen. Opvallend daarbij is dat de democratische  controle de economische globalisering amper volgt. Meer nog: de  democratische politieke wereld lijkt steeds meer instrumenten uit  handen te geven aan de markt. De politiek wordt op die manier net  zo gebonden en machteloos als de reus Gulliver, om te verwijzen  naar het beeld van Luc Huyse. Terwijl de verwachtingen stijgen,  privatiseert de traditionele politiek delen van haar eigen werking en  schept ze haar eigen machteloosheid.  Ook in Europa waart immers het spook rond van de deregulering,  liberalisering en privatisering. In het zog van de globalisering zien  we een verdere uitbreiding van de vrije markt naar steeds meer  sectoren. De overheid treedt meer en meer terug. De marktwerking  zou immers altijd en overal efficiënter zijn, … tot beursschandalen  of frauduleuze faillissementen het tegendeel bewijzen. Zo pakte de  privatisering van de spoorwegen in Groot-Brittannië letterlijk en  figuurlijk catastrofaal uit. In Californië leidde de privatisering van  de energiemarkt tot herhaaldelijke stroomuitvallen. Op een markt  die enkel op het hier en nu is gericht, krijgt de vraag naar het algemeen  belang – ook van de volgende generaties – geen antwoord. Wie  onvoldoende koopkracht heeft, dreigt vandaag zelfs al de toegang  tot basisvoorzieningen te verliezen.  Daarom groeit ook de tegenwind tegen een eenzijdige globalisering,  tegen het blind kiezen voor de volledige vrijmaking van de markt.  De Groenen wijzen op DE NOODZAAK VAN DUIDELIJKE SOCIALE EN  ECOLOGISCHE CORRECTIES op de markt. Meer dan ooit is er nood  aan EEN MODERNE, EFFICIËNTE EN DEMOCRATISCHE OVERHEID die een  ¡ SAMEN DE DEMOCRATIE VERSTERKEN   belangrijke rol blijft spelen in het kader van het algemeen belang en  de bescherming van het milieu.  Agalev komt op voor een wereld waarin niet alles te koop is. We  kiezen voor een duurzame wereld, waarin de economie geen doel op  zich is, maar een instrument om te komen tot welvaart, maar vooral  ook welzijn, op solidaire basis én voor zoveel mogelijk mensen op  deze wereld. De overheid is daarin van cruciaal belang. Een duurzame  en sociale economie vergt een samenspel tussen overheid,  markt en samenleving. Elk van deze spelers heeft daarin zijn rol.  Voor de Groenen blijft de overheid dus een heel belangrijke speler,  van wie we de rol niet willen afbouwen in de richting van een  minimale staat, ten voordele van de maximale marktwerking. De  overheid neemt verantwoordelijkheid als het gaat om het algemeen  belang, om het beschermen van het leefmilieu, om HET GARANDEREN  VAN CRUCIALE BASISRECHTEN EN BASISGOEDEREN die binnen het bereik  moeten blijven van iedereen in de samenleving. De overheid garandeert  de daarvoor noodzakelijke voorzieningen, zoals onderwijs,  cultuur, huisvesting, openbaar vervoer, sociale zekerheid, zorg en  veiligheid, basismobiliteit, post en financiële dienstverlening. De  ¡ REGULARISATIE VAN ILLEGALEN ¡  Jarenlang deden we onze ogen dicht voor de uitbuiting en de  schrijnende leefsituatie van illegalen: ze waren er niet, dus was er  geen probleem. Dankzij de inspanningen van Agalev in de regering  startte begin 2000 een zeer belangrijke regularisatiecampagne  van mensen zonder papieren. Daardoor kunnen nu zo’n  vijftigduizend mensen voortaan bovengronds een menswaardige  plaats in onze samenleving verwerven. Voor een kleine groep  loopt nog een regularisatieproces. Tegelijk verhoogde Agalev de  middelen voor taalverwerving en inburgering.  HET VERSCHIL Agalev - programma  ¡   financiering van deze dienstverlening gebeurt in belangrijke mate  via de algemene middelen. Waar de markt efficiënter is in het leveren  van diensten en goederen, staat de overheid dan wel in voor een  basiskwaliteit en een voldoende toegang tot de geleverde diensten.  RECHT OP RECHT  Een goedwerkend gerecht is – als derde macht – het sluitstuk van  een democratie. Alleen blijven de drempels van het gerecht voor  vele mensen even hoog als de trappen van onze negentiende-eeuwse  justitiepaleizen – en paleizen zijn er zelden voor de gewone vrouw of  man. De drempels zijn nochtans gekend: naast financiële belemmeringen  blijft er een culturele kloof bestaan, die maakt dat sociaal  zwakkeren minder een beroep (kunnen) doen op het gerecht. Wie in  nood zit, kan zich evenmin veroorloven om maanden of zelfs jaren  op een uitspraak te wachten. De toegenomen aandacht voor justitie  moet tot meer zichtbare resultaten leiden, zeker in tijden van toenemende  juridisering van de samenleving.  Agalev wil daarom een EFFICIËNT, RECHTVAARDIG EN KORDAAT FUNCTIONEREND  GERECHTELIJK APPARAAT, DAT VOOR IEDEREEN TOEGANKELIJK  IS. Alleen een kwalitatief justitieel apparaat kan het geschonden  vertrouwen in het gerecht bij het publiek herstellen en de vraag naar  een rechtvaardig recht afdoende beantwoorden. Agalev wil dat het  gerecht op korte termijn de achterstand in gerechtelijke dossiers  inloopt. Via structurele maatregelen moet ieder gerechtelijk dossier  in de toekomst binnen een gepaste tijd een behandeling krijgen.  Ook moet justitie meer in de samenleving staan en helder en transparant  functioneren. Zo kan het gerechtsgebouw evolueren tot een  glazen huis. Ook hier is een goede dialoog met de burger wenselijk,  iets wat alleen maar de kwaliteit en het aanzien van het gerecht kan  verhogen.  ¡ SAMEN DE DEMOCRATIE VERSTERKEN   De ingezette modernisering van het gerechtelijk apparaat mag een  tandje bijsteken. Zo wil Agalev de werkdruk op het justitieapparaat  verlichten door meer vormen van conflictregeling buiten de rechtbank  te hanteren. Dat kan door alternatieve procedures of door het  inzetten van nieuwe actoren zoals bemiddelaars, arbiters, fiscalisten  of justitieassistenten. We willen de procedures vereenvoudigen waar  het kan en de werking van de diensten optimaliseren door een verdere  informatisering en een beter (case)management.  Agalev hecht binnen justitie veel belang aan een HERSTELGERICHTE  BENADERING, in combinatie met alternatieve bestraffing, om de  herhaling van storend gedrag of delicten te vermijden. Een sterk  preventief element vormt de beste waarborg voor een veilige samenleving.  Agalev wil ook een HERVORMING VAN HET JEUGDRECHT. We zijn voorstander  van een kordaat en duidelijk jeugdrecht, dat streeft naar een  nieuw en duidelijk evenwicht tussen integratie, herstel en beveiliging  van de maatschappij. Integratie blijft de algemene finaliteit van dit  nieuwe jeugdrecht. Wij willen de jongere zo goed mogelijk voorbereiden  op het moment dat hij of zij de samenleving opnieuw instapt.  In dat proces kan opsluiting als laatste middel fungeren, maar kan  men jongeren evengoed opleggen om school te lopen, een diploma  te halen, een bepaald milieu te ontlopen of therapie te volgen.  ¡ JOKERBEURS IN HET ONDERWIJS EEN FEIT ¡  In 2001 realiseerde Agalev ingrijpende vernieuwingen voor de  studiebeurzen in het hoger onderwijs. Elke beursstudent kan  nu in een bisjaar een jokerbeurs aanvragen. De invoering van  het bodem- kadastraal inkomen in de toekenning van de studietoelagen  is ook een sociaal-groene bescherming voor mensen  met een laag inkomen. Agalev wil voor iedereen in het hoger  onderwijs gelijke kansen waarmaken.  HET VERSCHIL Agalev - programma  ¡   Minderjarigen krijgen in bepaalde gevallen een eigen RECHTSBEVOEGDHEID.  Zodra ze kunnen meebeslissen, worden ze betrokken bij  de procedures die hen aangaan. Meer en meer hoort men minderjarigen  vanaf de leeftijd van 12 jaar in procedures die hen aanbelangen  (echtscheiding, voogdij, adoptie). Dit verdient uitbreiding naar alle  voor minderjarigen relevante procedures. Deze eigen rechtsbevoegdheid  moet altijd uitgaan van het belang van de minderjarige.  INTRAFAMILIAAL GEWELD vindt plaats in één op de drie gezinnen.  Politie en justitie moeten hier prioritair en zeer alert op reageren,  in samenwerking met de buurtwerking en de welzijnssector. Agalev  heeft wetgevende initiatieven genomen om het intrafamiliaal geweld  tegen te gaan.  Ten slotte, maar niet in het minst, wil Agalev een kordater en  efficiënter gerechtelijk optreden ten aanzien van MILIEUDOSSIERS.  Nu wordt meer dan de helft van de milieudelicten geseponeerd.  Daaruit blijkt alleszins een te lage prioriteit voor milieudossiers  en een te lage rechtszekerheid voor een correcte uitvoering van de  milieuwetgeving.  EEN GROENE KIJK OP BLAUW  LEVENSKWALITEIT VEREIST EEN VEILIGE LEEFOMGEVING. Zowel in de  geborgenheid van de eigen woning als op straat moet iedereen zich  ieder uur van de dag en de nacht veilig kunnen voelen. Dat is bij  uitstek een taak voor de overheid.  Agalev gaat uit van een BREDE VISIE OP VEILIGHEID. Veiligheid is geen  zaak van politie en justitie alleen. Repressie en een krachtdadige  opsporing en vervolging van misdrijven zijn cruciaal in de aanpak  van onveiligheid, maar volstaan niet. Een brede en doeltreffende  visie op veiligheid veronderstelt evengoed een progressief beleid op  ¡ SAMEN DE DEMOCRATIE VERSTERKEN   het vlak van sociale uitsluiting, maatschappelijke binding en ruimtelijke  ordening en infrastructuur. Agalev wil ACTIEF INVESTEREN IN  SOCIALE VEILIGHEID, onder meer door bij belangrijke ruimtelijke ingrepen  in steden een voorafgaand rapport rond de sociale veiligheid op  te maken (naar analogie met een kindereffectenrapport).  Een doeltreffend veiligheidsbeleid veronderstelt het garanderen van  de veiligheid op straat. Mensen moeten zo goed mogelijk worden  beschermd tegen straatcriminaliteit, allerhande vormen van overlast  en verkeersonveiligheid. Daarom willen wij BLAUW MEER OP STRAAT.  Het concept van de community policing, de politie dicht bij de burger,  willen we nu ook in de praktijk zien. We kiezen voor wijkagenten,  te voet of per fiets, die op straat aanwezig en aanspreekbaar zijn.  Tegelijk gaat er een preventieve impact uit van community policing.  Door minder administratieve taken kan er meer intensief contact  zijn met de burger. Het is veelbetekenend dat meer dan de helft van  de Belgische bevolking zijn of haar wijkagent niet kent.  De politie voert haar KERNTAKEN uit zoals de handhaving van veiligheid  in het publieke domein. Bepaalde taken kunnen onder strikte  criteria worden toegewezen aan derden, zoals aan de zogenaamde  NIEUWE VEILIGHEIDSBEROEPEN (stadswachter, preventieassistent,  sociale conducteur, veiligheidskorps). Agalev is tegen burgerwachten  of privémilities.  VEILIGHEID IS MÉÉR DAN STRAATCRIMINALITEIT ALLEEN. Verkeersonveiligheid,  milieudelicten en de georganiseerde misdaad of fiscale fraude  berokkenen onze samenleving enorme schade. Agalev wil een hardere  aanpak van deze misdrijven. Bijna 1.500 verkeersdoden per  jaar blijven er 1.500 te veel. En de 123 miljoen euro die milieudelicten  aan de samenleving kosten, zijn zeker aan nuttiger zaken te  besteden. Hetzelfde geldt voor de duizelingwekkende bedragen aan  inkomsten die de staat verliest door fiscale fraude.  HET VERSCHIL Agalev - programma  ¡   KIEZEN VOOR DEMOCRATIE, ELKE DAG OPNIEUW  Levenskwaliteit is voor Agalev meetellen, betrokken worden in een  dialoog en mee kunnen beslissen. Daarom moeten we ook iedere  dag de democratie opnieuw vorm geven, opdat zij de burger blijft  aanspreken. Zo wordt politiek een zaak voor en van iedereen.  We staan er te weinig bij stil, maar democratie is geen verworvenheid.  De wereld is niet te koop en daarom mogen we niet alles aan de  markt overlaten. Waar de betrokkenheid van mensen of het geloof  in de instellingen vermindert, verschrompelt ook de democratie en  neemt de kans op apathie, populisme en extremisme toe.  Democratie gaat om het vreedzaam regelen van meningsverschillen  en belangenconflicten. Daarom kiest Agalev er niet voor om zich  mee te verdringen in het politieke centrum tot behoud van het status-  quo. We kiezen voor inhoudelijke duidelijkheid. De inhoud is  voor ons het belangrijkste. Over die inhoud willen we met iedereen  van gedachten wisselen – en vaak van mening verschillen met wie  de bestaande ongelijkheid of milieuaantasting wil behouden. Omdat  we kiezen voor het verschil…  ¡ NAAR EEN ANDERE GLOBALISERING   IV.  Naar een andere globalisering  Duizenden jongeren komen op straat en heroveren de publieke ruimte.  Eén kreet weerklinkt: ‘een andere wereld is mogelijk!’ There are thousands  of alternatives…  Komt onze basisdienstverlening in gevaar? Het vrijmaken van de energiesector,  de gezondheidszorg, het onderwijs, de bank- en postdiensten en  de watervoorziening vormt het onderwerp van de onderhandelingen over  GATS (General Agreement on Trade in Services) in de Wereldhandelsorganisatie.  Andersglobalisten kijken terecht met argusogen toe.  Na 11 september 2001 groeit de oorlog tegen het wereldwijde terrorisme  uit tot prioriteit nummer één. Het concept van de ‘preventieve aanval’  doet zijn intrede. Na Afghanistan richt het vizier zich dreigend op de  zogezegde ‘schurkenstaten’. Nochtans kan een louter militaire oplossing  onmogelijk volstaan. Hebben we wel voldoende oog voor de voedingsbodem  van geweld en terrorisme?  Tien nieuwe lidstaten staan te trappelen om toe te treden tot de Europese  Unie. De politieke vereniging van het Europese continent is een historische  stap vooruit. Maar aan de horizon doemen al snel nieuwe uitdagingen  op. Nu de uitbreiding in zicht is, klinkt de vraag naar een democratische,  sociale en groene Europese Unie luider dan ooit tevoren.  HET VERSCHIL Agalev - programma  ¡   EEN ANDERE WERELD IS MOGELIJK  Agalev schaart zich achter deze leuze van de beweging die ijvert voor  een andere globalisering. Als politieke partij werken we mee aan de  ontwikkeling van een alternatief project voor onze wereld en proberen  we dit stap voor stap in de praktijk te brengen.  Een andere wereld is niet alleen mogelijk, die is ook hard nodig. Na  11 september 2001 is duidelijk dat enkel een meer rechtvaardige en  duurzame wereldorde een toekomst heeft. Brieven aan andersglobalisten  zijn niet langer voldoende. Het moment om daden te stellen  is aangebroken.  Maar een betere wereld heb je niet van vandaag op morgen. Agalev  wil zowel de uitgangspunten, de methoden, als de doelstellingen van  de internationale politiek veranderen. Vandaag overheerst de NEOLIBERALE  ECONOMISCHE GLOBALISERING, die de wereld verengt tot een  markt en die het streven naar winst tot nieuwe religie verheft. Vooral  de verhoogde mobiliteit van kapitaal, productie en de processen van  deregulering hebben geleid tot de huidige ondergeschikte machtspositie  van de politiek tegenover de economie. De oprichting van het  Internationaal Muntfonds (IMF), de Organisatie voor Economische  Samenwerking en Ontwikkeling (OESO) of de General Agreement  on Tarif and Trade (GATT, nu de Wereldhandelsorganisatie) moest  de globaliseringsprocessen versterken en institutionaliseren. Deze  organisaties ontsnappen aan elke democratische controle en fungeren  nog altijd als de bewakers van de neoliberale economische orde.  In hun streven naar winst verplaatsen bedrijven hun productie- en  distributiecentra naar lagelonenlanden, waar de sociale en ecologische  regelgeving minder streng is. De voorbije jaren zien we dat nu  ook de kennis- en ontwikkelingscentra gemakkelijker naar andere  landen verhuizen. De recente sluiting van het hoogtechnologische  bedrijf Philips in Hasselt is daar een illustratie van. Dit alles gaat  ¡ NAAR EEN ANDERE GLOBALISERING   niet alleen ten koste van ONZE WERKGELEGENHEID, maar zet ook  ONZE LONEN en ONS SOCIAAL MODEL onder druk. Concurrentie kent  geen grenzen, ook geen sociale.  Voor de meerderheid van de bewoners van deze wereld komt de huidige  globalisering neer op ONZEKERHEID en ARMOEDE. Drie miljard  mensen moeten rondkomen met minder dan 2 dollar per dag. Ter  vergelijking: de rijkste 1% van de wereldbevolking heeft een inkomen  dat overeenstemt met het inkomen van de armste 57%. Vele  economieën in het Zuiden gaan ten onder aan het dogma van de  vrije markt, kunnen de buitenlandse concurrentie niet aan en gaan  over kop. De prijsdalingen van de grondstoffen op de internationale  markt, de toltarieven ter bescherming van de westerse markten (bijvoorbeeld  de beschermingsmaatregelen van de Europese landbouw  of de Amerikaanse tarieven op de invoer van staal en textiel) en de  onrechtvaardige machtsverhoudingen bemoeilijken de ontwikkeling  van de economieën in het Zuiden. Handelsbarrières van westerse  landen kosten ontwikkelingslanden 700 miljard dollar aan export per  jaar. Dat is liefst veertien keer zoveel als wat ze aan ontwikkelingshulp  ontvangen. VRIJHANDEL als recept voor ontwikkeling blijft vooralsnog  eenrichtingsverkeer. Het is een mythe dat meer van hetzelfde  de armoede uit de wereld helpt. De verarming die miljoenen, zelfs  miljarden mensen treft, maakt duidelijk dat het huidige model faalt.  Agalev vraagt niet alleen meer aandacht voor rechtvaardigheid en  herverdeling, maar ook voor de ecologische component van het  globaliseringsverhaal. De ECOLOGISCHE KOST van deze neoliberale  globalisering is onaanvaardbaar hoog. Als alle mensen in de wereld  willen leven zoals wij, evenveel energie en grondstoffen willen verbruiken  en evenveel afval produceren, hebben we maar liefst acht  werelden nodig. Om het Zuiden eerlijke kansen op ontwikkeling te  geven, moet de sociale en ecologische koek dan ook eerlijker worden  verdeeld tussen Noord en Zuid. Rijke landen uit het Noorden moeten  hun beslag op het leefmilieu (hun ecologische voetafdruk) naar  HET VERSCHIL Agalev - programma  ¡   beneden brengen. Enkel door om te schakelen naar een duurzame  ontwikkeling behouden we ons niveau van levenskwaliteit en bieden  we het Zuiden tegelijkertijd perspectieven op ontwikkeling.  KRACHTLIJNEN  VAN EEN SOCIAAL EN GROEN ALTERNATIEF  Agalev wil de spelregels veranderen. Een andere globalisering vereist  een sterke, democratische politiek als antwoord op de stille overname  (cfr. andersglobaliste en auteur Noreena Hertz). De eenzijdige  vrijmaking van de wereldeconomie moet stoppen. Wij willen dat  internationale kapitaalbewegingen zich opnieuw aan democratisch  bepaalde regels houden en dat handelsverhoudingen rechtvaardiger  zijn. Dit impliceert tegelijkertijd een versterkte inspanning op het  vlak van ontwikkelingssamenwerking. Want handel en hulp gaan  hand in hand. Verder gaat Agalev resoluut voor de uitbouw van een  daadkrachtig internationaal rechtssysteem dat een schending van  de mensenrechten daadwerkelijk kan sanctioneren.  Agalev schuift DRIE INHOUDELIJKE KRACHTLIJNEN naar voor rond internationale  politiek:  ¡ We kiezen voor een duurzame en ecologisch verantwoorde globalisering,  waarbij de roofbouw op het milieu en de plundering van  grondstoffen plaats maken voor een duurzame ontwikkeling.  ¡ We willen een solidaire en sociaal rechtvaardige globalisering,  met rechtvaardige en evenwichtige handelsregels, een herverdeling  tussen Noord en Zuid en een efficiënte armoedebestrijding.  ¡ We komen op voor een fundamenteel democratische globalisering,  waarin de democratie niet wordt geprivatiseerd, maar  sterke democratische fora een politiek tegengewicht vormen  tegen de processen van economische globalisering.  Om dit te verwezenlijken is een GRENSOVERSCHRIJDENDE AANPAK  noodzakelijk. Daarom kiest Agalev voor een politiek besluitvor-  ¡ NAAR EEN ANDERE GLOBALISERING   mingsmodel gericht op internationale samenwerking en overleg.  Want bijna alle zogezegde ‘nationale’ thema’s hebben een internationale  dimensie. Denken we maar aan werkgelegenheid, duurzame  ontwikkeling, asiel en migratie, opsporing van criminelen, gezondheid,  mensenrechten, enzovoort. De nationale staat schiet tekort  in het aanpakken van die problemen. Overleg en coördinatie met  internationale, regionale en lokale beleidsniveaus zijn dus noodzakelijk.  Bovendien is het niet voldoende om louter samen te werken  met de overheid. Ook het sociale middenveld, de vakbonden, de  bedrijven, de milieu- en de vredesbeweging en alle anderen hebben  expertise op het terrein en kennis van zaken. Daarom opteert  Agalev voor de verdere ontwikkeling van het bestaande multi-level  governance-systeem: een duur woord voor de netwerken van publieke  én privéactoren, zowel op nationaal, internationaal, als regionaal  of lokaal niveau. Het kader van de VERENIGDE NATIES biedt de ideale  mogelijkheid om dit beleidsmodel verder uit te werken.  Om dezelfde reden is Agalev zo’n groot voorstander van EEN FEDERALE  EUROPESE UNIE. De Europese Unie (EU) is een internationale  HET VERSCHIL IN DE PRAKTIJK  ¡ OP NAAR DE ,% ¡  Agalev maakte in deze regering het verschil. Sinds 1999 heeft  staatssecretaris Eddy Boutmans het budget voor ontwikkelingssamenwerking  met méér dan de helft verhoogd, van 506  miljoen euro in 1999 tot 823 miljoen euro in 2003. Daarenboven  zorgde Agalev voor een wettelijke verankering van het engagement  van de regering om tegen 2010 de fameuze 0,7%-norm te  behalen. Willen we een betere wereld voor onszelf, dan moeten  we werken aan een betere wereld voor iedereen.  HET VERSCHIL Agalev - programma  ¡   organisatie met eigen bevoegdheden, die tegelijk structurele banden  onderhoudt met het nationale en regionale niveau van haar lidstaten.  Door een voortzetting van het integratieproces moet de EU  uitgroeien tot een internationale organisatie die op een efficiënte  en democratische manier in staat is grensoverschrijdende problemen  aan te pakken. Vermits globalisering zich afspeelt op het  internationale niveau, zal dáár de strijd voor een andere en betere  globalisering worden beslecht. Een hervorming en versterking van  de Verenigde Naties, van de Europese Unie en de invoering van een  afdwingbare sociale en ecologische regelgeving op het internationale  niveau bieden kansen voor een betere wereld.  Een groene visie op de internationale politiek betekent kiezen voor  de omvorming van de internationale economie, voor het garanderen  van de naleving van de mensenrechten, voor een ander streven naar  internationale veiligheid, voor de verdere uitbouw van de ontwikkelingssamenwerking  en voor een democratische, sociale en groene  toekomst van de Europese Unie.  DE INTERNATIONALE ECONOMIE  OP EEN ANDERE MANIER GLOBALISEREN  Een globalisering die slechts voordelen biedt aan enkelen, kan voor  Agalev niet. Een andere globalisering komt iedereen ten goede.  Essentiële MONDIALE PUBLIEKE GOEDEREN mogen we niet aan de  markt overlaten. De overheid moet er de toegang toe garanderen,  voor iedereen.  2003 IS HET JAAR VAN HET WATER. Agalev engageert zich om ook in  de toekomst speciale aandacht te schenken aan de vrijwaring van  de onbelemmerde toegang tot water en de waterdistributie. Omdat  water voor iedereen een basisrecht moet zijn.  ¡ NAAR EEN ANDERE GLOBALISERING   De lopende GATS-ONDERHANDELINGEN in de Wereldhandelsorganisatie  bedreigen ONZE OPENBARE DIENSTVERLENING met de  pletwals van de vrije concurrentie. Agalev is tegenstander van een  verdoken privatisering en liberalisering van onze openbare dienstensector.  De toegang tot energie, onderwijs, gezondheidszorg, huisvesting,  post, banken en verzekeringen, waterdistributie en openbaar  vervoer is straks niet langer gegarandeerd. Sociale afbraak bedreigt  de huidige overheidsgaranties in deze essentiële sectoren. Worden  onze sociale wetgeving of onze projecten voor sociale economie binnenkort  geïnterpreteerd als belemmerend voor de vrije handel?  Agalev wil de neoliberale globalisering beter reguleren door DE SOCIALE  BASISNORMEN van de Internationale Arbeidsorganisatie (IAO)  AFDWINGBAAR TE MAKEN. Nu doen multinationals vrijuit aan sociale  dumping door productie- en distributieafdelingen te verhuizen naar  landen waar weinig of geen sociale of ecologische regels gelden. In  een poging de concurrentie het hoofd te bieden, ontstaat daardoor  overal ter wereld een neerwaartse druk op lonen, sociale wetgeving  en werkgelegenheid. De roep tot lastenverlaging vanuit liberale hoek  in ons land moet vooral in deze context worden gezien. Maar wanneer  we een aantal sociale minimumnormen voor elke land verplicht  maken, verloopt de concurrentieslag meteen een stuk eerlijker.  EERLIJKE HANDEL IS HEERLIJKE HANDEL. Voor Agalev zijn RECHTVAARDIGER  HANDELSVERHOUDINGEN de sleutel op de deur van een betere  wereld. Of het nu gaat om handel in goederen of in diensten, in  geneesmiddelen, in landbouwproducten of in conflictdiamanten,  telkens speelt de geldende regelgeving bijzonder goed in de kaart  van de rijke industrielanden. Een bestendiging van de huidige  onrechtvaardige verdeling van rijkdom en armoede is er het voornaamste  gevolg van. Overtuigde globalisten verwijzen graag naar de  armoededaling in Azië om hun gelijk aan te tonen, maar het tegendeel  is waar. Want de verbeterde situatie is er vooral te danken aan  landen zoals China, India of de Aziatische Tijgers, die een heel ander  HET VERSCHIL Agalev - programma  ¡   beleid hebben gevoerd dan IMF en OESO voorstelden. Beginnende  industrieën werden er een tijd afgeschermd tot de exporteconomie  sterk genoeg stond om de concurrentie aan te gaan. In de opbouw  van infrastructuur en productiecapaciteit speelde vooral de overheid  een grote rol. Niet echt het meest liberale recept, maar wel  doeltreffend.  Voor Agalev moeten alle landen van het Zuiden het recht krijgen  om hun grenzen slechts geleidelijk aan open te stellen. In Afrika  bijvoorbeeld, is de productiecapaciteit veel te klein om voordeel te  halen uit open grenzen. Wanneer buitenlandse concurrentie en vrije  marktprincipes worden toegelaten in landen die er niet klaar voor  zijn, wordt de eigen economie er in geen tijd weggeblazen.  DUURZAME ONTWIKKELING en ecologie vereisen dat de internationale  milieuafspraken een grotere rechtskracht hebben. Want duurzame  ontwikkeling is een prangende noodzaak: de wereldbevolking groeit  snel aan, het landbouwareaal kan zich niet blijven uitbreiden, de  bebossing daalt en de verwoestijning neemt toe, de uitstoot van  CO2 blijft stijgen, klimaatveranderingen en -verstoringen (stormen,  ¡ EERSTE STAP NAAR EEN TOBIN-TAKS ¡  Na jarenlange pogingen staat de Tobin-taks op financiële speculatie  eindelijk op de politieke agenda. Onder impuls van Agalev  is de Tobin-taks tijdens het Belgische voorzitterschap van de  Europese Unie een onderwerp geworden van gesprek tussen  de Europese lidstaten. Op Europees niveau is een studie uitgevoerd  naar de haalbaarheid van de taks. In het Belgische parlement  diende Agalev mee een wetsvoorstel in om de Tobin-taks  in te voeren, zodra de andere eurolanden meedoen. Zorgen we  in de volgende regering voor de volgende stap?  ¡ NAAR EEN ANDERE GLOBALISERING   overstromingen) komen ook bij ons steeds regelmatiger voor en jaarlijks  sterven miljoenen mensen tengevolge van de luchtvervuiling.  Het weerbericht wordt een politiek feit. Agalev wil daarom de internationale  handelsregels afwegen tegen de principes van duurzame  ontwikkeling. Wij willen hiervoor een MONDIALE MILIEUORGANISATIE  oprichten, die inzake structuur en inzetbare middelen even sterk  moet zijn als de Wereldhandelsorganisatie zelf. De inzet is niet min  want het gaat om ONS MILIEU en ONZE GEZONDHEID.  Last but not least herbevestigt Agalev de eis om een belasting op  financiële valutatransacties in te voeren, de zogenaamde TOBINTAKS  of een variant erop. De opbrengsten kunnen dienen ter financiering  van een andere en betere globalisering.  RECHT OP MENSENRECHTEN  De reikwijdte van het internationaal recht is meestal niet veel meer  dan een afgeleide van de bestaande machtsverhoudingen in de  internationale politiek. De INWERKINGTREDING VAN HET PERMANENT  INTERNATIONAAL STRAFHOF in juli 2002 is des te meer een historische  stap vooruit. Agalev hoopt dat genocide, misdaden tegen de menselijkheid  en grove schendingen van de mensenrechten niet langer  ongestraft blijven. In een geglobaliseerde wereld kan de ontwikkeling  van het internationaal recht tot een krachtig en legitiem instrument  niet uitblijven. Samen met een democratisering en de uitbouw van  de Verenigde Naties als referentiekader en beslissingsorgaan is het  Internationaal Strafhof een stuk van de puzzel die anders globaliseren  heet.  De recente aanpassing van de BELGISCHE GENOCIDEWET tegen schendingen  van mensenrechten waar ook ter wereld, moet in dit licht  gezien worden. Na de uitspraak van de Brusselse kamer van inbeschuldigingstelling  drong zich een aanpassing van de wet op. Die  HET VERSCHIL Agalev - programma  ¡   aanpassing voorziet een reeks filters: daders of slachtoffers moeten  Belg zijn, minstens één jaar in België wonen of de feiten moeten  zich in België hebben afgespeeld. Waar deze binding met België  ontbreekt, moet de procureur van het federaal parket oordelen  of het opportuun is dat het gerecht zich over de zaak buigt. Deze  regeling maakt het mogelijk dat slachtoffers in landen die zich niet  hebben aangesloten bij de werking van het Internationaal Strafhof  (zoals de Verenigde Staten of China) nog altijd in ons land terechtkunnen.  Bovendien kunnen alle hangende klachten verder worden  behandeld.  Agalev wil nauwgezet toezien op de werking van het Strafhof. Ons  land moet in Europees verband pleiten voor een wereldwijde, maximale  ratificatie van het akkoord hierover. Het is onaanvaardbaar dat  de Verenigde Staten het Strafhof blijven afwijzen. Te meer omdat  blijkt dat de rechten van de mens in de huidige oorlog tegen het  terrorisme zwaar onder druk staan. Samen met de gewone burgers  zijn de waarheid en de MENSENRECHTEN DE EERSTE SLACHTOFFERS VAN  OORLOG. Democratieën sterven achter gesloten deuren…  Hoewel sommigen dit lijken te vergeten, is ook het ASIEL- EN MIGRATIERECHT  een fundamenteel mensenrecht. Ook hier loopt het een en  het ander fout. Agalev is dan ook voorstander van een verruiming  van de criteria op basis waarvan mensen asiel kunnen krijgen. We  willen ook het debat over een selectieve opheffing van de migratiestop  openen.  INTERNATIONALE VEILIGHEID:  DE KEUZE VOOR EEN ONTWAPENENDE POLITIEK  Tussen de EU en de Verenigde Staten zijn de afgelopen jaren  enkele meningsverschillen gegroeid. Het gaat daarbij onder meer  over duurzame ontwikkeling (zie de conferenties in Kyoto en  ¡ NAAR EEN ANDERE GLOBALISERING   Johannesburg), het Internationaal Strafhof, het antipersoonsmijnenverdrag,  de doodstraf, genetisch gemanipuleerde organismen  (ggo’s), de oorlog tegen het terrorisme en de aanpak van de kwestie  Irak. De Verenigde Staten opteren meer en meer voor een onaanvaardbare  eenzijdige benadering van de wereldproblematiek. In deze  context is een STERKE EUROPESE UNIE die met één stem spreekt  voor Agalev des te belangrijker. Om op een geloofwaardige manier  verzet te kunnen aantekenen tegen de Amerikaanse aanpak, moet  Europa in staat zijn een alternatief project aan te reiken en eigen  oplossingen naar voor te schuiven.  De NAVO als militair machtsblok of als koevoet waarmee de  Verenigde Staten politieke steun willen verwerven voor een eigenzinnig  optreden, heeft geen toekomst. Agalev wil de NAVO behouden  als collectief verdedigingsmechanisme, maar verder omvormen tot  een politiek forum, waar de leden op gelijke voet met elkaar discussiëren  en een instrument voor humanitaire operaties (in nauw overleg  met de VN). De Europese Unie moet daarnaast een eigen identiteit  uitbouwen op basis van DRIE PIJLERS: DEMOCRATIE, CONF LICTPREVENTIE  EN HUMANITAIR OPTREDEN. Een Europees Civiel Vredeskorps kan  uiting geven aan deze Europese aanpak, geflankeerd door de mogelijkheid  om humanitair op te treden waar de NAVO het niet opportuun  acht. Nazorg en steun voor de wederopbouw zijn traditioneel sterke  Europese punten en het is niet meer dan logisch dat deze bij de  uitbouw van een Europese externe identiteit worden versterkt. Een  transatlantische relatie met een sterke Europese partner zal ruimte  bieden voor de Europese aanpak en gebaseerd zijn op complementariteit  in de taakverdeling. Agalev is met andere woorden voorstander  van een transatlantische, maar zelfbewuste Europese strategie.  De discussie over de middelen voor defensie is voor een deel een  valse discussie. Landen zoals België geven niet te weinig geld uit  aan defensie, integendeel. Andere landen geven er te veel aan uit en  investeren te weinig in preventieve strategieën op langere termijn.  HET VERSCHIL Agalev - programma  ¡   Nochtans is het echt wel zinvoller om de DIEPERE OORZAKEN VAN  GEWELD EN TERRORISME aan te pakken. Terrorisme bestrijden doe  je in de eerste plaats met andere middelen dan geweld. Hoe het  niét moet, toont de Amerikaanse reactie tijdens de conferentie van  Monterrey. In die Mexicaanse stad had in 2002 een grote VN-conferentie  over ontwikkeling plaats. Daar vroeg de VN van de lidstaten  een minimaal engagement van 20 miljard dollar extra per jaar voor  ontwikkelingssamenwerking. De lidstaten bereikten uiteindelijk een  akkoord over 12 miljard dollar – een mager resultaat in het licht van  de te bereiken norm van 0,7% van het BBP. Tegelijkertijd beslisten  de Verenigde Staten hun defensiebudget met bijna 50 miljard dollar  te verhogen. Twee maten, twee gewichten. Het is een kwestie van  politieke prioriteiten…  Agalev staat voor EEN BREDE VISIE OP INTERNATIONALE VEILIGHEID.  Wij houden een warm pleidooi voor het dichten van de kloof tussen  arm en rijk, voor een versterkt beleid van ontwikkelingssamenwerking,  voor een sterke VN en Europese Unie, voor wereldwijde  ¡ DE POLITIEKE STRIJD VOOR ONTWAPENING ¡  De ontwapenende politiek van Agalev heeft vruchten afgeworpen.  Agalev hield een stijging van het defensiebudget tegen,  zorgde voor een strengere wet op de wapenhandel en gaf de  voorzet voor maatregelen inzake conflictpreventie op Europees  niveau. Met succes pleitte Agalev in het begin van de regeerperiode  tegen een instap van België in het megalomane Joint Strike  Fighter project. In 1999 blokkeerde heftig verzet van de Groenen  een nucleaire levering aan Pakistan, dat in 2002 op de rand van  een kernoorlog met India balanceerde. Maar het Nepaldossier  leerde dan weer hoe eenzaam de strijd voor ontwapening soms  is, zeker in de meerderheid.  ontwapening, voor het versterken van het internationaal recht en  de mensenrechten en voor het uitbouwen van instrumenten voor  conflictpreventie zoals een Europees Civiel Vredeskorps en een  nationaal Centrum voor Conflictpreventie. Dit alles biedt veel meer  kansen voor een duurzame veiligheid dan de louter militaire aanpak.  Als wij willen dat de wereld voor onszelf veiliger wordt, moeten we  de wereld veiliger maken voor iedereen.  ONTWIKKELINGSSAMENWERKING  VERDER VERSTERKEN  Voor Agalev vormt ontwikkelingssamenwerking een belangrijk  aspect in de strijd voor een andere globalisering. Nochtans kan ontwikkelingssamenwerking  maar een duurzame impact hebben binnen  een meer rechtvaardige en evenwichtige wereldorde. ONTWIKKELING  IS MÉÉR DAN ARMOEDEBESTRIJDING ALLEEN. De wereldhandelsrelaties,  de verdragen daaromtrent en de structuur van het internationaal  kapitaalwezen hebben een grotere invloed op het ontwikkelingspeil  van het Zuiden dan alleen ontwikkelingssamenwerking.  Onder impuls van Agalev is de Belgische ontwikkelingssamenwerking  de afgelopen jaren in een hogere versnelling geschakeld. In 2003  is het budget bijna de helft groter dan in 1999 (van 560 miljoen euro  naar 823 miljoen euro). Voor het eerst sinds lang wordt dit budget  ook daadwerkelijk bijna volledig besteed. Agalev verankerde tijdens  de aflopende legislatuur wettelijk een groeiscenario om tegen 2010  de fameuze 0,7%-norm te bereiken – het percentage van het Bruto  Binnenlands Product dat de regering dan aan ontwikkelingssamenwerking  zal besteden. Op termijn willen we één procent. Ten  slotte hebben het principe van de ongebonden hulp en het extern  evalueren van het beleid ervoor gezorgd dat de Belgische ontwikkelingssamenwerking  een significante vooruitgang heeft geboekt op  het vlak van efficiëntie en kwaliteit.  Eind 2000 hebben de VN-lidstaten de MILLENNIUMDOELSTELLINGEN  goedgekeurd. Die omvatten het voornemen om tegen 2015 de extreme  armoede te halveren. Dat wil zeggen dat het aantal mensen dat  moet rondkomen met 1 dollar per dag tegen die datum met de helft  moet verminderen. Op de ontwikkelingsconferentie in Monterrey  werd slechts weinig vooruitgang geboekt. Nochtans berekende  de ontwikkelingsorganisatie van de VN (UNDP) dat het niet gek  zoveel geld hoeft te kosten om de armoede uit de wereld te helpen:  80 miljard dollar per jaar (voor een periode van tien jaar) of minder  dan een kwart van de defensiebegroting van de Verenigde Staten…  Ontwikkelingssamenwerking is echter niet alleen een kwestie van  centen, maar ook van visie. In het verleden zijn de ontwikkelingsmodellen  al te zeer gekleurd geweest door een noordelijke bril.  Ontwikkelingssamenwerking gebeurt dus zoveel mogelijk in overleg  met de ontvangende landen. OWNERSHIP is hier een belangrijk concept,  het betekent dat landen uit het Zuiden niet louter ontvangers  van ontwikkelingssamenwerking zijn, maar ook mede-eigenaar. Ook  een gendergevoelig ontwikkelingsbeleid verdient meer aandacht.  Want onderzoek heeft uitgewezen dat de verschillen tussen man en  vrouw relevante variabelen zijn in de uittekening van een doeltreffend  ontwikkelingsbeleid.  ¡ KIEZEN VOOR KWALITEIT IN HET ONTWIKKELINGSBELEID ¡  Agalev zorgde niet alleen voor meer middelen, maar ook voor  een kwalitatief betere en moderne ontwikkelingssamenwerking.  Experts en ngo’s erkennen dit ook. Agalev legde het accent op  ongebonden hulp, samenspraak met de landen van het Zuiden,  anti-corruptiemaatregelen en ruimte voor een externe evaluatie  van het gevoerde beleid. Niet altijd even aangenaam om te horen,  maar wél heel leerzaam. Zo verwordt ontwikkelingssamenwerking  ook niet tot een aanhangsel van het buitenlandse beleid.  ¡ NAAR EEN ANDERE GLOBALISERING   Agalev wil een federale minister voor ontwikkelingssamenwerking  om een verdere kwantitatieve en kwalitatieve sprong vooruit in  de samenwerking te bewerkstelligen. We willen ook een ruimere  interpretatie van het begrip ondraaglijke schuldenlast, zodat ons  land meer schulden kan verlichten of kwijtschelden. Cruciaal is  verder de versterking van de VN-organisaties voor ontwikkeling,  zoals UNDP. Wij benadrukken dat het verwezenlijken van de  Millenniumdoelstellingen inwerkt op de diepere oorzaken van terrorisme  en geweld. Ook vanuit deze overweging is een voortdurende  investering in ontwikkelingssamenwerking een verstandige keuze,  die ons allemaal ten goede komt.  NAAR EEN DEMOCRATISCHE,  SOCIALE EN GROENE EUROPESE UNIE  De impact van Europa op onze binnenlandse politiek is zeer groot  en blijft toenemen. Vele beslissingen die ons leven beïnvloeden,  worden vandaag vaak in de buurt van het Brusselse Schumanplein  genomen. Europa is bevoegd voor de arbeidsnormen, het handelsbeleid,  het financieel en monetair beleid, de landbouw, nachtlawaai,  het Mestactieplan, de zorgverzekering, de openbare dienstverlening…  en ga zo maar door. Wie stilstaat bij de Europese debatten,  merkt de FUNDAMENTELE IDEOLOGISCHE KEUZES die Europa maakt.  Op Europees niveau wordt beslist over sociale wetgeving, liberalisering,  de verhouding tussen economie en ecologie, de betekenis van  culturele diversiteit en ontwikkelingssamenwerking. Tot zeventig  procent van onze wetgeving is niet meer dan de vertaling van wat  door Europa beslist wordt.  Maar dit zijn niet de enige redenen om het Europese project verder  op te volgen. De Europese Unie heeft ons vijftig jaar lang VREDE EN  WELVAART gebracht. Bovendien vormt de Europese Unie een noodzakelijke  constructie voor een tijd waarin bijna alle problemen een  grensoverschrijdende dimensie hebben. De nationale staten hebben  afzonderlijk nog maar weinig greep op de verschillende aspecten van  de globalisering. Als INSTRUMENT VAN POLITIEKE BESLUITVORMING OP  INTERNATIONAAL NIVEAU is de Unie in staat de globalisering opnieuw  het onderwerp van politiek debat te maken en in te passen in een  logica van marktcorrectie en duurzame ontwikkeling. Wie denkt dat  we de Europese Unie niet langer nodig hebben, vergist zich.  Voor Agalev is het (institutionele) debat over de toekomst van de  Unie dus geen doel op zich, maar staat het in functie van de inhoud.  Het INTEGRATIEPROCES bevindt zich in een beslissende fase. De voorbije  jaren is slechts weinig vooruitgang geboekt: de sterke invloed  van de nationale staten bleef onaangetast en van EEN SOCIAAL EN  GROEN EUROPA is weinig in huis gekomen. Volgens Agalev is er daarom  behoefte aan een kwalitatieve stap vooruit op basis van verdere  integratie. Zeker in het licht van de nakende uitbreiding willen wij  vermijden dat het Europese project verwatert. Een versterking van  het democratisch karakter en de handelingscapaciteit van de EU  is hoogst noodzakelijk. De EU dient ook snel een meer politieke,  sociale en ecologische Unie te worden. Agalev wil voortbouwen op  de federale principes en idealen die ooit aan de basis lagen van het  Europese project.  Gelet op de mislukkingen van de Europese top van Amsterdam,  Nice en Laken om het Europese huis te hervormen, zijn de besprekingen  in het kader van de Europese Conventie voor ons van cruciaal  belang. De UITBREIDING van 15 naar 25 lidstaten is een historische  beslissing. Een continent dat zich amper zestig jaar geleden in  het midden van een wereldbrand bevond, groeit nu tot eenheid. De  integratiemotor sputtert. Voor ons is dat een bijkomende reden om  met nog meer bezieling te ijveren voor het Europese project. Om de  politiek meer greep te laten krijgen op de economie is er geen andere  route dan de constructie van een democratisch, sociaal en groen  Europa. Wij willen het debat niet vertroebelen met onverschillige en  ¡ NAAR EEN ANDERE GLOBALISERING   kortzichtige opvattingen. Het Europese project blijft ons project en  met een flinke dosis politieke moed gaat Agalev voor het verschil.  KIES VOOR UW WERELD  Met deze programmavoorstellen wil Agalev werk maken van een  betere wereld. Agalev is verheugd dat de mondiale beweging voor  een andere globalisering zich de laatste jaren verder heeft ontwikkeld.  Samen met de andersglobalisten, niet-gouvernementele organisaties  (ngo’s) en vakbonden zijn wij ervan overtuigd dat de wereld  méér moet zijn dan een markt. Wij willen een wereld waarin niet het  streven naar winst centraal staat, maar wel het streven naar een  duurzame LEVENSKWALITEIT VOOR IEDEREEN. Dit vereist een radicale  omzwaai van de huidige neoliberale globalisering naar een globalisering  die zich houdt aan een reeks fundamentele democratische,  sociale en groene basisregels. Solidariteit met het Zuiden en met de  volgende generaties: een andere wereld is mogelijk, als u kiest voor  het verschil.  ¡ EEN GROENER BUITENLANDS BELEID ¡  Net als in andere Europese landen waar de Groenen deelnemen  aan de regering, woog Agalev duidelijk op de standpunten van  onze regering rond het buitenlands beleid. Op vele cruciale  internationale momenten verdedigde België vaak vooruitstrevende,  groene standpunten. Denken we maar aan de onderhandelingen  over de wereldhandel in Doha, de top van de aarde  in Johannesburg, de ontwikkelingsconferentie in Monterrey en  niet in het minst de kwestie Irak. Agalev maakt het verschil, ook  achter de schermen.

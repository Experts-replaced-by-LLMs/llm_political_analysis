Kosningaáherslur 2003
Vinstrihreyfingin grænt framboð
Jafnrétti
Þjóðfélag án stéttaskiptingar er grundvöllur jafnréttis.
Allir landsmenn eiga að hafa jafnan rétt óháð kynferði, stétt, stöðu, aldri, búsetu, uppruna og efnahag.
Nauðsynlegt er að jafna aðstöðumun og tryggja almenna velferð í þjóðfélaginu svo allir fái notið sín.
Styðja verður sérstaklega við bakið á nýjum landsmönnum í skólakerfinu.
Kvenfrelsi er mikilvæg forsenda jafnréttis kynjanna og ein af grundvallarforsendum kvenfrelsis er efnahagslegt sjálfstæði kvenna.
Jafna verður kynbundinn launamun.
Markviss barátta til að útrýma fátækt á Íslandi er forgangsverkefni.
Forgangsverkefni: gagnsæir kjarasamningar á félagslegum grunni til að tryggja launajafnrétti
bann við mismunun í starfi vegna aldurs
lög um atvinnulýðræði
sveigjanleg starfslok
verulega hækkaðar atvinnuleysisbætur
framkvæmdaáætlun um jöfn lífskjör
og jafna stöðu fatlaðra og ófatlaðra
samfélagslaun, lífeyrir og atvinnuleysisbætur, sem taki mið af vandaðri lífskjarakönnun
Dómsmál
Öryggi byggir á trausti og virðingu fyrir sanngjörnum leikreglum.
Efla þarf almenna löggæslu og grenndarstarf á vegum lögreglunnar.
Einnig er brýn nauðsyn að auka löggæslu í umferðinni sem lið því að bæta öryggi allra vegfarenda.
Jafnframt er mikilvægt að styrkja fíkniefnalögregluna og veita henni meiri fjármuni til fyrirbyggjandi aðgerða.
Á hinn bógin er nauðsynlegt að ekki sé gengið á rétt almennings með söfnun og notkun persónuupplýsinga í nafni óskilgreindra öryggissjónarmiða.
Öllum hugmyndum um leynilögreglu eða leyniþjónustustarfsemi ber að hafna skilyrðislaust.
Forgangsverkefni: að Ísland verið forysturíki á sviði mannréttinda
að veita þeim ókeypis lögfræðiaðstoð sem þurfa stuðning við að ná rétti sínum utan dómskerfisins
að efla persónuvernd
að styrkja stöðu hælisleitenda og bæta aðbúnað á meðan mál þeirra eru til umfjöllunnar
að tryggja öllum ungmennum ókeypis lögmannsaðstoð í opinberum málum
Húsnæðismál
Rétturinn til húsnæðis er hluti af mannréttindum.
Samfélagið á að styðja alla til að hafa þak yfir höfuðið hvort sem fólk kýs að kaupa, byggja eða leigja.
Ungu fólki sem er að stofna heimili þarf að veita sérstakan stuðning.
Við viljum efla félagslega aðila til að byggja leiguhúsnæði
og fá lífeyrissjóði til samstarfs um fjármögnun slíkra verkefna.
Íslendingar eiga að setja sér það markmið að hlutfall húsnæðiskostnaðar af tekjum fólks lækki í áföngum niður fyrir tiltekin viðmiðunarmörk.
Brýnasta verkefnið í húsnæðismálum er að auka framboð á leiguhúsnæði á viðráðanlegum kjörum á höfuðborgarsvæðinu.
Forgangsverkefni: samræmt húsnæðisframlag innan skattkerfisins í stað vaxtabóta og húsaleigubóta
allt að 1000 milljónir á ári í stofnstyrki til byggingar á leiguíbúða á vegum félagslegra aðila
samstarf við lífeyrissjóði um fjármögnun félagslegra leiguíbúða
styrkir til endurbóta á eldra húsnæði til að auka framboð á íbúðum
Málefni barna
Framtíðin byggist á börnunum
Brýnt er að búa vel að börnum í samfélaginu, ekki síst í skólum landsins.
Tryggja verður að öll börn og unglingar geti stundað íþróttir, listnám og heilbrigða tómstundaiðju
sem lið í félagslegum forvörnum.
Þess vegna viljum við gera öllum börnum það kleift óháð efnahag foreldra.
Barnabætur eru framlag samfélagsins til barnanna sjálfra og því á að draga úr tekjutengingu þeirra.
Dagvinnulaun verð að duga til framfærslu svo foreldrar hafi meiri tíma til samveru með börnum sínum.
Ísland á að taka forystu í að uppfylla ákvæði Barnasáttmála Sameinuðu þjóðanna um rétt barna til að hafa áhrif á umhverfi sitt.
Forgangsverkefni: ríkið tryggi allt að 1800 milljónir í sameiginlegt átaksverkefni með sveitarfélögum til að fella niður leikskólagjöld í áföngum
hver fjölskylda greiði aðeins leikskólagjöld fyrir eitt barn í senn frá og með árinu 2004
fjárhagslegur stuðningur við íþrótta- og æskulýðsfélög til að sinna börnum á grunnskólaaldri
stytting vinnuvikunnar sem meginmarkmið í kjarasamningum næstu ára
með þríhliða samskiptum hins opinbera og aðila vinnumarkaðarins
hækkun á grunnupphæð ótekjutengdra barnabóta til allra aldurshópa
fræðsla og markvissar aðgerðir gegn ofbeldi gagnvart börnum
Heilbrigðismál
Heilsa fólks verður ekki metin til fjár.
Allir landsmenn eiga að hafa sama rétt til heilbrigðisþjónustu
og gjaldtaka á þar ekki heima.
Leggja verður höfuðáherslu á öfluga grunnheilsugæslu og forvarnir, þar á meðal skólatannlækningar.
Hverfa ber frá einkavæðingu
sem hefur í för með sér bæði mismunun
og lélega nýtingu fjármuna í heilbrigðiskerfinu.
Hefja verður stórátak í geðheilbrigðismálum í landinu,  ekki síst meðal barna og unglinga
og endurskoða fyrirkomulag geðheilbrigðisþjónustunnar í heild í samráði við notendur.
Brýnt er að eyða biðlistum eftir langtímameðferð fyrir vímuefnaneytendur.
Leggja ber áherslu á samþættingu heimahjúkrunar og heimaþjónustu fyrir aldraða og öryrkja.
Forgangsverkefni: efld grunnheilsugæsla og forvarnir
styrking á göngudeildum sjúkrahúsanna og afnám gjaldtöku á þeim
öflug, sameiginleg neyðarmóttaka á vegum heilbrigðis- og félagsmálayfirvalda fyrir ungt fólk í vanda
stuðningsteymi í hverju heilsugæsluumdæmi fyrir fólk með félagslega eða geðræna röskun
að eyða biðlistum eftir langtímameðferð fyrir vímuefnaneytendur
að eyða biðlistum eftir greiningu og meðferð fyrir börn og unglinga með geðraskanir
Atvinnumál
Fjölbreytni er lykillinn að blómlegu atvinnulífi
Hugsjónin um sjálfbæra þróun leggur okkur skyldur á herðar
en hún býður líka upp á ótal tækifæri til nýsköpunnar í atvinnulífinu.
Ríkulegur stuðningur við nýsköpun og frumkvöðlastarfsemi,
öflugar rannsóknir og aðgerðir sem taka mið af aðstæðum á hverjum stað eru umgjörðin um okkar framtíðarsýn.
Óumdeilt er að smá og meðalstór fyrirtæki ásamt vexti í hinu almenna atvinnulífi leggja til megnið af nýjum störfum en ekki einhæf risaverkefni í búning töfralausna.
Íslendingar geta tekið forystu í að byggja upp sjálfbært atvinnulíf ef rétt er á málum haldið.
Brýnt er að vinna gegn samþjöppun og fákeppni í atvinnulífinu til að tryggja hagsmuni smærri framleiðenda.
Forgangsverkefni: að skapa góðan jarðveg fyrir sjálfbært atvinnulíf
og hlúa að menntun,
hugviti og rannsóknum
600 milljóna viðbótarframlag til atvinnuþróunarfélaga ásamt stofnstyrkjum og hagstæðum lánum til nýrra fyrirtækja
ráðgjafar- og stuðningskerfi fyrir frumkvöðla og hugvitsmenn
framtíðarstefna um uppbyggingu ferðaþjónustu
þar sem græn og menningartengd ferðaþjónusta skipar veglegan sess
búsetutengdur grunnstuðningur við landbúnað og búsetu í sveitum
sérstakur stuðningur við lífræna ræktun
umhverfisgjöld til að hvetja til vistvænna framleiðsluaðferða
endurnýting og viðhald í stað einnotahugsunnar
Byggðamál
Réttlát byggðastefna miðar að jafnri aðstöðu fólks óháð búsetu.
Aðstöðumunur mótdrægur landsbyggðinni birtist í samgöngum, fjarskiptum, flutningskostnaði, orkuverði, menntunarmöguleikum, aðgangi að almannaþjónustu og jafnvel bankaþjónustu.
Til að jafna aðstöðu landsmanna verður að hverfa frá einkavæðingu í almannaþjónustu, jafna námskostnað og efla samgöngu og fjarskipti.
Margar nágrannaþjóðir okkar hafa sýnt að með réttu hugarfari og aðgerðum má hafa mikil áhrif til góðs í byggðaþróun þótt aðstæður séu erfiðar.
Miklu skiptir að vinna markvisst að sem mestri fjölbreytni í atvinnutækifærum á landsbyggðinni
og taka meðal annars mið af þörfum og aðstæðum kvenna.
Forgangsverkefni: að efla almannaþjónustu á landsbyggðinni
að breiðbandavæða landið allt á næstu þremur árum
að taka upp flutningastyrki til að jafna aðstöðu og framleiðslustarfsemi úti um land
að horfið verði frá frekari sölu bújarða  og lands í eigu hins opinbera til annarra en ábúenda
að ríkið styðji sveitarfélög til að ljúka nauðsynlegum framkvæmdum í fráveitumálum
að dregið verði úr skattlagningu á almenningssamgöngur
Skattar og ríkisfjármál
Skattkerfið á að endurspegla ábyrgð, jöfnuð og umhverfisvæn gildi
Hafa verður í huga að skatttekjur hins opinbera standa undir velferðarsamfélaginu til að jafna kjör fólks.
Dreifa verður skattbyrðinni af sanngirni
og setja þak á jaðaráhrif í skattkerfinu.
Skattlagningu fjármagnstekna þarf að breyta þannig að almennum sparnaði sé hlíft en tekjur yfir 100.000 kr. beri stighækkandi skatt.
Við álagningu eignaskatts ber að hlífa lágtekjufólki, eldri borgurum  og öryrkjum.
Tekjuöflunarmöguleikar sveitarfélaganna og fjárhagsleg samskipti þeirra við ríkið verður að endurskoða.
Markmiðið er að efla sveitarfélögin til að sinna þeim mikilvægu verkefnum sem þau hafa með höndum.
Forgangsverkefni: að létta sköttum af lægstu launum  og lífeyri í áföngum með hækkun skattleysismarka og tekjutengdum endurgreiðslum
að draga úr skattlagningu meðaltekna og lægri tekna með stiglækkandi skattbyrði um leið og jaðaráhrif verði takmörkuð
að hækka skattleysismörk eignaskatta
að fjármagsntekjur undir 100.000 kr. verði skattfrjálsar og tvö skattþrep, 12% og 18% verði til á hækkandi tekjur umfram þetta
sem skilað geta allt að 2000 milljón króna viðbótartekjum
að lítil og meðalstór fyrirtæki njóti skattalegs hagræðis á fyrstu rekstrarárum
að tekjustofnar sveitarfélaga verði breikkaðir
Umhverfis- og náttúruvernd
Náttúruvernd á að vera viðurkennd leið til landnýtingar
Framtíð Íslands er samofin ráðstöfun hálendisins.
Allir landsmenn eiga rétt á að kjósa um svo afdrífaríkt mál.
Framtíðarsýn okkar verður að byggja á sjálfbærri þróun á öllum sviðum með líf komandi kynslóða í huga.
Alþjóðasamningar og langtímaáætlanir um verndun og nýtingu náttúrugæða eiga að vera leiðarljós stjórnvalda svo koma megi í veg fyrir rányrkju og mengun.
Á hálendinu viljum við stofna til þjóðgarða á heimsmælikvarða þannig að hinar fjölmörgu náttúruperlur þess verði varðveittar óspilltar og til hagsældar og ánægju um ókomna tíð.
Forgangsverkefni: að lögfesta grunnhugtök Ríó-yfirlýsingarinnar
að samþætta skipulagsmál og sjálfbæra stefnu í umhverfismálum
að ekki verði ráðist í frekari stórframkvæmdir á hálendinu fyrr en fyrsta áfanga Rammaáætlunar um nýtingu vatnsafls og jarðvarma er lokið og nýtt skipulag á þeim grunni hefur verið staðfest
að Vatnajökulsþjóðgarður sem spanni yfir nálæg friðlönd og helstu náttúruperlur umhverfis jökulinn verði stofnaður sem fyrst og undirbúin stofnun fleiri jöklaþjóðagarða á svipaðan hátt
að Árósarsamningurinn um aðild almennings og félagasamtaka að ákvörðunum um umhverfismál verði fullgiltur af hálfu Íslands
að framlög til hafrannsókna og grunnrannsókna á lífríki og jarðfræði Íslands verði aukin
að markvisst verði unnið að friðlýsingu svæða í öllum landshlutum
að marka stefnu um niðurskurð á losun gróðurhúsalofttegunda innan Kyoto-bókunarinnar
Sjávarútvegsmál
Fiskmiðin eiga að vera sameign allra landsmanna
Þrátt fyrir skýrt ákvæði í lögum um slíka sameign hefur rétturinn til að nýta miðin safnast á æ færri hendur á liðnum árum.
Í skjóli kvótakerfisins þrífst margs konar brask og ýmsir hafa auðgast óheyrilega á viðskiptum með þessa svokölluðu sameign þjóðarinnar.
Vænlegasta leiðin út úr ógöngunum er að fyrna veiðiheimildirnar út úr núgildandi kvótakerfi.
Þannig er hægt að skila nýtingarréttinum til þeirra byggða sem hafa verið sviptar grundvelli atvinnulífs síns vegna kvótasölu en hann má ekki setja á markað.
Mikilvægt er að ganga þannig til verks að komist verði hjá kollsteypum og hvorki starfsfólk í sjávarútvegi né einstaka byggðir bíði skaða af.
Þá verður ávallt að hafa í huga að fiskimiðin eru viðkvæm náttúruauðlind og umgangast verður lífríki hafsins í samræmi við það.
Forgangsverkefni: veiðiheimildir verði fyrndar út úr kvótakerfinu á 20 árum og þeim endurráðstafað þannig að þriðjungur þeirra verði byggðatengdur, þriðjungur boðinn til leigu og þriðjungur boðinn núverandi handhöfum til afnota með sérstökum samningum
stjórnkerfi fiskveiða verði breytt þannig að greitt sé fyrir strandveiðum
og hvatt til notkunnar vistvænna veiðarfæra
reglum um meðafla og löndun á smáfiski verði breytt til að koma í veg fyrir brottkast
réttindi sjávarjarða til útræðis verði skilgreind
Orkumál
Sjálfbær orkustefna er lykillinn að farsælli sambúð lands og þjóðar.
Ísland er ríkt af orkulindum en þær eru ekki óþrjótandi.
Þeim verður að ráðstafa af skynsemi og yfirvegun til að tryggja atvinnu og hagsæld til framtíðar, án þess að skerða möguleika komandi kynslóða.
Höfuðáherslu þarf að leggja á að marka sjálfbæra orkustefnu sem miðar að því að innlendir, vistvænir orkugjafar leysi innflutt jarðefnaeldsneyti smám saman af hólmi.
Ísland getur orðið forysturíki í þeim efnum  ef gerðar verða vandaðar langtímaáætlanir um nýtingu íslenskra orkulinda í sátt við umhverfið.
Orkufyrirtækin eiga að leggja allt kapp á að greiða niður skuldir og lækka orkuverð, almenningi og atvinnulífinu til hagsbóta
. Einkavæðing á sameiginlegum orkufyrirtækjum landsmanna á ekki að koma til greina.
Forgangsverkefni: að móta sjálfbæra orkustefnu til næstu áratuga
að ná fram lækkun og jöfnun á verði til almennra raforkunotenda
að efla aðgerðir á sviði orkusparnaðar og bættrar orkunýtingar
að tryggja sameiginlegt eignarhald allra landsmanna á innlendum orkulindum
að tryggja félagslegan rekstur á orkufyrirtækjum
Menntun, vísindi og menning
Menning, menntun og vísindi eiga að vera sameign allra.
Skólakerfið er á meðal mikilvægustu innviða samfélagsins.
Markmið þess á að vera að veita hverjum nemenda menntun við sitt hæfi.
Þess vegna viljum við auka fjölbreytni í skólastarfi
og tryggja fullt jafnrétti til náms óháð efnahag.
Mikilvægt er að horfa sérstaklega til kvenna sem ekki hafa náð að ljúka framhaldsskólanámi áður en stofnað var til fjölskyldu og hættir til að lenda í fátækrargildru.
Menning og listir auðga líf okkar hvort sem litið er á ánægju og lífsfyllingu, gagnrýna hugsun og frjóa þjóðfélagsumræðu
eða atvinnutækifæri og þjóðarhag.
Lykilstofnunum í lista- og menningarlífi landsmanna verður að tryggja góð starfsskilyrði
til að koma í veg fyrir menningarlega stéttaskiptingu.
Því þarf að fjölga verkefnum og störfum sem eiga rætur í menningu þjóðarinnar.
Forgangsverkefni: að koma á samfelldu grunnnámi til 18 ára aldurs í heimabyggð
að auka framlög til rannsókna og vísindastarfsemi
að háskólar eða háskólasetur verði í öllum landshlutum
að afnema skólagjöld í opinberum skólum
að efla verknám þannig að það verði metið til jafns við bóknám
að styrkja Lánasjóð íslenskra námsmanna,
stilla endurgreiðslum í hóf á fyrstu árum eftir námslok
og veita lán til þeirra sem þurfa stuðning til að ljúka framhaldsskólanámi
að íslenska táknmálið verði viðurkennt sem móðurmál heyrnarlausa
að tekið verði tillit til móðurmáls og menningararfs nýrra landsmanna
að létta sköttum af menningarstarfsemi
Alþjóðamál
Allir menn eiga að fæðast til sömu réttinda.
Á alþjóðavettvangi á Ísland að halda áfram sjálfstæðri utanríkisstefnu
sem byggir á myndarlegri þátttöku í lýðræðislegu alþjóðasamstarfi
með áherslu á friðsamlegar lausnir deilumála,
afvopnun,
algild mannréttindi óháð landamærum
og baráttu gegn fátækt.
Vaxandi hnattvæðing fjármagnsafla og þvingunaraðgerðir Alþjóðagjaldeysissjóðsins, Alþjóðabankans og Alþjóðaviðskiptastofnunarinnar hafa orðið til þess að bilið á milli ríkra og snauðra fer stöðugt breikkandi í heiminum.
Þessari þróun verður að snúa við og vinna markvisst að réttlátri skiptingu jarðargæða.
Ísland á að vera herlaust land
og standa utan NATO og annarra herbandalaga.
Ísland á áfram að þróa góð samskipti og samvinnu við Evrópusambandið
án aðildar, enda þjónar hún ekki hagsmunum Íslands.
Forgangsverkefni: að friður
og umhverfisvernd verði boðskapur Íslands á alþjóðavettvangi
að mörkuð verði framtíðarstefna um óháð Ísland utan ríkjasambanda og hernaðarbandalaga
að framlög til þróunarsamvinnu og neyðaraðstoðar verði aukin um 0,05% af vergri þjóðarframleiðslu á ári uns 0,7% marki er náð
að efla atvinnulíf á Suðurnesjum vegna minnkandi umsvifa hersins og til að undirbúa brottför hans
að friðlýsa Ísland og íslenska lögsögu fyrir kjarnorkuvopnum og umferð kjarnorkuknúinna farartækja
að Ísland taki upp baráttu fyrir því á alþjóðavettvangi að skuldir fátækra ríkja verði afskrifaðar að fullu fyrir 2010
Lýðræðislegt stjórnkerfi
Lýðræði er annað og meira en kosningar á fjögurra ára fresti.
Lýðræði felur einnig í sér upplýsta umræðu,  möguleika fólks til að hafa áhrif á samfélag sitt í gegnum almennar atkvæðagreiðslur og réttlátt stjórnkerfi.
Sameining sveitarfélaga setur þrýsting á breytingar á íslensku stjórnkerfi.
Gæta verður þess að við stækkun sveitarfélaga missi sveitarstjórnir ekki tengsl sín við almenning
og að fólk hafi sama aðgang að þjónustu sveitarfélaga eftir sem áður.
Samhliða þessari þróun og breyttri kjördæmaskipan þarf að huga að millistigi í stjórnsýslunni til að færa ákvarðanatöku nær íbúum í einstökum landshlutum
og skapa ramma um dreifingu á þjónustu ríkisins og starfsemi ríkisstofnanna um landið.
Innleiða ber persónukjör og auka þannig möguleika kjósenda til að raða frambjóðendum á lista.
Þá er brýnt að auðvelda almenningi að sækja rétt sinn og fá skorið úr deilumálum fyrir dómstólum.
Staðardagskrá 21 verði hvarvetna nýtt við stefnumörkun
og sérstök áhersla lögð á rétt almennings til að hafa áhrif á eigið umhverfi.
Forgangsverkefni: þjóðaratkvæði um mikilvægustu mál
grenndarlýðræði og íbúaþing í anda Dagskrár 21
persónukjör verði innleitt í kosningalög
styrking sveitarstjórnarstigsins
Breytt gildismat
Í siðmenntuðu samfélagi ber fólk virðingu hvert fyrir öðru og umhverfi sínu.
Við vijum hefja til vegs gildi raunverulegra lífsgæða og stuðla að hugarfarsbreytingu meðal landsmanna.
Maðurinn er hluti af náttúrunni og verður að virða lögmál hennar og vinna með henni í öllum sínum athöfnum.
Breytt verðmætamat, sterkari siðgæðisvitund og samhjálp eru forsendur blómlegs samfélags.
Sérstaklega verður að huga að siðvæðingu í íslensku viðskiptalífi.
VG leggur áherslu á eftirfarandi: mannúð og samkennd
kvenfrelsi, jafnrétti
og virðingu í samkiptum
hófsemi í stað neyslukapphlaups
gagnsæi og heiðarleika í opinberu lífi og viðskiptum
siðræna mælikvarða í tækni og vísindum
umhverfisvæn gildi verði sett í öndvegi

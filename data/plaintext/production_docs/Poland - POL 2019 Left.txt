POLSKA JUTRA
GŁÓWNE POSTULATY LEWICY
WSPÓŁPRACA
01 Klimat
Koniec dominacji węgla.
Zredukujemy zużycie paliw kopalnych w energetyce na rzecz czystych źródeł energii.
Będziemy inwestować w sieci przesyłowe, termomodernizację budynków, panele słoneczne, elektrownie wiatrowe, pompy ciepła i domową produkcję energii.
Do 2035 roku większość energii będzie pochodzić z odnawialnych źródeł.
Zakażemy importu węgla i uniezależnimy się od gazu z zagranicy.
Dwa miliony nowych pieców.
Dofinansujemywymianę dwóch  milionów  domowych  pieców  węglowych  na  nowoczesne,  bezemisyjne  instalacje  grzewcze  w  ciągu  15  lat.
Gdzietylkoto możliwe, będziemy rozwijać sieci ciepłownicze.
W ciągu 15 lat będziemy mieć  najczystsze powietrze w tej części Europy.
Własna energia w każdym domu.
Tak jak dzisiaj robimy zapasy na zimę, każdy będzie mógł wyprodukować własny prąd.
Nadwyżki będzie można sprzedać bez zbędnych formalności.
02 Środowisko
Pakiet dla Lasów.
Dopilnujemy, aby w Polsce co najmniej 10% lasów było wolnych od ingerencji człowieka.
Powołamy Agencję Ochrony Przyrody odpowiedzialną za kontrolę podmiotów zatruwających środowisko.
Przeznaczymy  20%  przychodów z gospodarki leśnej na  Fundusz  Dzikiej  Przyrody.
Zajmie się on przywracaniem naturze części jej pierwotnych terenów.
Polska przyjazna zwierzętom.
Utworzymy urząd Rzecznika Praw Zwierząt, który będzie dbać o dobrostan zwierząt domowych, hodowlanych i dzikich.
Do 2023 roku zlikwidujemy fermy futrzarskie, zabronimy wykorzystywania zwierząt w cyrkach i skończymy z chowem klatkowym.
Stworzymy możliwość sterylizacji na koszt państwa zwierząt domowych za zgodą właściciela.
03 Rolnictwo
Zapewnimy rolnikom powszechny system ubezpieczeń.
Dodatkowe składki na ubezpieczenia na wypadek suszy, powodzi, wichury i innych podobnych zdarzeń atmosferycznych będą opłacane przez państwo.
Pozwoli to na zniesienie obecnego systemu zapomóg i  specjalnych  odszkodowań.
To rozwiązanie bardziej opłacalne i dla rolników, i dla państwa.
Prosty system zrzeszania się rolników.
Zachęcimy rolników do zrzeszania się, kończąc z nadmierną biurokracją.
Stworzymy uproszczony system rejestracji i prowadzenia organizacji pozarządowych działających na  obszarach  wiejskich.
Skorzystają na tym m.in. ludowe zespoły sportowe, Ochotnicza Straż Pożarna, Koła Gospodyń Wiejskich.
Odnawialne źródła energii w rolnictwie.
Wprowadzimy ulgi podatkowe i dopłaty do inwestycji, które zachęcą rolników do budowy paneli  słonecznych  i  farm  wiatrowych.
Polska wieś już jest źródłem żywności, stanie się źródłem energii.
04 Sprawne państwo
Odpartyjnienie spółek Skarbu Państwa.
Kandydaci i kandydatki do zarządów będą przechodzić kurs i zdawać egzamin przed komisją wolną od polityków.
Na każde stanowisko zostanie przeprowadzony konkurs.
Wysłuchania kandydatów będą transmitowane w Internecie.
Zaufanie do policji.
Odtworzymy 200 posterunków Policji zlikwidowanych za rządów  PO-PSL.
Zmienimy  zasady  dotyczące kamer na mundurach policjantów – będą one nagrywały w trybie ciągłym.
Zrównoważony rozwój miast.
Polska nie kończy się na rogatkach Warszawy.
Co najmniej ¼ ministerstw i urzędów centralnych będzie poza Warszawą, ze szczególnym uwzględnieniem byłych miast wojewódzkich i pozostałych powyżej 50 tysięcy mieszkań- ców.
Koniec propagandy.
Zlikwidujemy Instytut Pamięci Narodowej.
Zadania naukowe zostaną przeniesione do PAN i Archiwum Państwowego,
a funkcje śledcze przejmie prokuratura.
Odpolitycznimy instytucje kultury.
Zlikwidujemy Narodowy Dzień Pamięci „Żołnierzy Wyklętych”.
Zlikwidujemy Radę Mediów Narodowych i Polską Fundację Narodową.
05 Rozwój
Zniesienie ryczałtowego ZUS-u.
Zniesiemy limity dla proporcjonalnej składki na ZUS.
Przedsiębiorcy będą mogli dobrowolnie wybrać rozliczanie proporcjonalne  do  przychodu - tak jak w małym ZUS-ie - lub według starych zasad.
Skorzystają na tym zwłaszcza mali przedsiębiorcy.
Firmy rozliczane przez internet.
Całą działalność rozliczymy przez Internet: od e-faktur po załatwienie sprawy zza swojego biurka lub w dowolnym urzędzie.
Wstępna kontrola urzędu skarbowego będzie przeprowadzana online.
Dopiero w przypadku wykrycia problemów drugi etap kontroli zostanie przeprowadzony w siedzibie kontrolowanego.
Interpretacje podatkowe będą jednolite dla całego kraju.
Program Kopernik.
Wprowadzimy program wsparcia innowacji.
Państwo będzie przejmować połowę ryzyka w inwestycjach innowacyjnych na skalę 3,5 miliarda złotych rocznie.
Program skierowany będzie na wdrażanie nowatorskich  rozwiązań bez  zbędnych  procedur.
Pozwoli   to   przełamać   bariery w innowacjach.
Więcej  środków  dla  nauki.
Przeznaczymy  na  badania i rozwój ponad 2% PKB.
Uczelnie uzyskają większą stabilność w  wydawaniu  pieniędzy  na   badania.
Położymy   nacisk na   wdrażanie   innowacji   w   strategicznych    obszarach dla naszego państwa, np. nowe rozwiązania wspierające osoby z niepełnosprawnościami czy innowacje w OZE.
Nauka jest dla nas wszystkich
– dlatego zadbamy o mechanizmy współpracy między uczelniami, samorządem i organizacjami pozarządowymi.
Umożliwi to wymianę pomysłów i wspólne inwestycje.
Wzmocnimy pozycję uczelni regionalnych.
06 Godna praca
Koniec z karą za chorowanie.
Wynagrodzenie za czas niezdolności do pracy ze względu na zwolnienie lekarskie i zasiłek chorobowy będą wynosić 100% płacy zasadniczej wraz z premiami i dodatkami.
Zapewnimy konstytucyjne prawa pracownicze dla wszystkich zatrudnionych, w tym  prawo  do  ochrony  zdrowia, do minimalnego wynagrodzenia, do urlopu, do bezpiecznych i higienicznych warunków pracy,  do  zabezpiecze- nia społecznego, do minimalnego  wynagrodzenia,  ochro- ny rodzicielstwa, zrzeszania się w związkach zawodowych.
Każda praca zależna będzie uprawniała do korzystania z tych praw – niezależnie od tego, czy pracownik zatrudniony jest na podstawie umowy o pracę, zlecenia, o dzieło czy też prowa- dzi indywidualną działalność gospodarczą.
Godna płaca minimalna.
Proponujemy przejrzystą, 10-letnią strategię ustalenia płacy minimalnej, konsultowaną z przed- siębiorcami i pracownikami.
W przyszłym roku  wyniesie ona 2700 złotych brutto.
W 2030 roku osiągnie ona poziom 60% średniego wynagrodzenia w sektorze przedsiębiorstw.
Godne wynagrodzenia w sektorze publicznym.
Nikt w sektorze publicznym nie będzie zarabiać mniej niż 3500 zł brutto.
Wzmocnienie bezpieczeństwa pracy.
Rozszerzymy kompe- tencje Państwowej Inspekcji Pracy.
Przyznamy jej uprawnienia do zmiany formy zatrudnienia na zgodną z prawem i stanem faktycznym.
Podpisanie drugiej  umowy  na  czas  określo- ny będzie równoznaczne w skutkach prawnych z podpisa- niem umowy na czas nieokreślony.
Wprowadzimy przepisy zakazujące wyzyskiwania stażystów.
WSPÓLNOTA
01 Inwestujemy w zdrowie
Leki po 5 złotych.
Każdy lek na receptę będzie kosztował nie więcej niż 5 złotych.
Taka sama zasada będzie dotyczyć wyrobów medycznych, takich jak pompy insulinowe, aparaty słuchowe, inhalatory.
Dzieci, emeryci, renciści, kobiety w ciąży i pacjenci po przeszczepach będą mieli leki za darmo.
W ciągu 4 lat zagwarantujemy, że kolejka do lekarza specja- listy nie będzie dłuższa niż 30 dni.
Zwiększymy publiczne finansowanie w opiece zdrowotnej do 6,8% PKB do 2022 roku i do 7,2% PKB do 2024 roku.
Wydatki przeznaczymy przede wszystkim na finansowanie większej liczby świadczeń, inwe- stycje w infrastrukturę, usprawnienie zarządzania i cyfryzację.
Zapewnimy godne wynagrodzenia we wszystkich zawodach medycznych.
Priorytetem będą  dla nas onkologia, geriatria i psychiatria.
Zwiększymy liczbę lekarzy o ponad 50 tysięcy w ciągu najbliższych sześciu lat.
Zwiększymy liczbę miejsc na kierun- ku lekarskim docelowo o 50%.
Ułatwimy młodym leka- rzom kształcenie w deficytowych specjalizacjach.
Uprościmy podejmowanie w Polsce pracy lekarzom z zagranicy (prostsza nostryfikacja, zniesienie obowiązku odbywania stażu podyplomowego, wsparcie w nauce języka polskiego).
02 Innowacyjna edukacja
Nowy  sposób  nauczania.
Szkoła   będzie   odpowiadać na   wyzwania    współczesności.
Ma   uczyć    współpracy, a nie rywalizacji.
Rozszerzymy  naukę  programowania.
Lekcje religii zastąpimy lekcjami angielskiego.
Będziemy uczyć o zdrowym stylu życia, przeciwdziałaniu dyskryminacji, zmianach klimatycznych, rozpoznawaniu “fake newsów”, cyberbezpie- czeństwie.
Edukacja o zdrowiu i seksualności.
Wprowadzimy obowiązko- wy, wolny od ideologicznych nacisków przedmiot, który będzie koncentrować się na przekazaniu rzetelnej wiedzy o zdrowiu i seksualności człowieka, stosownie do stopnia dojrzałości młodych ludzi.
Cyfrowe klasy.
Wyrwiemy polskie szkoły z XIX wieku.
W każdym powiecie stworzymy  ponad  300  cyfrowych  sal  lekcyjnych z nowoczesnym wyposażeniem dla szkół podstawowych.
Przeka- żemy samorządom dotację celową na realizację tego postulatu.
03 Mieszkania
Tanie mieszkania na raty.
Założymy publiczne przedsiębiorstwo, które w latach 2021-2031 zapewni milion mieszkań na terenach należących do Skarbu Państwa.
Koszt najmu nie będzie prze- kraczał 20 zł za m2.
Państwo nie będzie sprzedawać mieszkań za więcej niż koszty budowy.
Mieszkania będzie można kupić na raty z maksymalnym oprocentowaniem 3%.
Koniec reprywatyzacji.
Obecny rząd nadal nie rozwiązał problemów setek tysięcy ludzi dotkniętych i zagrożonych reprywatyzacją.
Wygasimy wszystkie roszczenia reprywatyzacyjne.
Zakażemy eksmisji na bruk i do lokali nienadających się do zamieszkania.
04 Rodzina
Bezpłatne miejsce w żłobku dla każdego dziecka.
Państwo musi postawić na szczęście rodziny.
Tylko kilkanaście procent dzieci ma gwarancję  miejsca w żłobku.
Prawo do edukacji i opieki nie zaczyna się w szkole, dlatego zapewnimy wszyst- kim dzieciom w Polsce  miejsca  w  żłobku  i  przedszkolu.
We współpracy z samorządem stworzymy  200  tysięcy nowych miejsc w żłobkach w perspektywie czterech lat.
Wsparcie    dla    rodziców.
Wprowadzimy    pełnopłatny i obowiązkowy urlop dla obojga rodziców w minimalnym wy- miarze  12  tygodni.
Zachowamy  program  Rodzina  500+ i becikowe.
Dość unikania alimentów.
Alimenty będą ściągane jak podat- ki – po upływie roku zalegania będą traktowane z urzędu jako zaległości podatkowe.
Ich egzekucją zajmie się administracja skarbowa.
Zniesiemy kryterium dochodowe warunkujące prawo do świadczenia z funduszu alimentacyjnego.
In vitro.
Wprowadzimy pełną refundację leczenia niepłod- ności metodą in vitro z budżetu państwa lub ze środków NFZ dla wszystkich kobiet.
05 Bezpieczny i dostępny transport
Kolej w każdym powiecie, autobus w każdej gminie.
Zmoderni- zujemy istniejące i zbudujemy nowe linie kolejowe.
Podróż między średnimi i mniejszymi miastami będzie się opłacać.
W ciągu sześciu lat  stworzymy  pełną  siatkę  połączeń  lokalnych we wszystkich gminach w Polsce.
Zero ofiar śmiertelnych na drogach.
Zamiast stawiać kolej- ne “czarne punkty”, przebudujemy miejsca, w których dziś giną ludzie.
Wprowadzimy  organizację  ruchu  wymuszają- cą bezpieczną jazdę przed przejściami dla pieszych i skrzy- żowaniami, w tym pierwszeństwo dla pieszych przy przejściach.
Zaostrzymy kary dla pijanych kierowców.
06 Polityka społeczna
Gwarantowana emerytura minimalna.
Zbudujemy nowy system emerytalny na miarę wyzwań XXI wieku.
Zaczniemy od wprowadzenia gwarantowanej emerytury minimalnej.
Nikt nie będzie miał  emerytury  niższej  niż  1600  złotych na rękę.
Wszystkie wyższe emerytury będą zachowane i walo- ryzowane.
Wysokość emerytury minimalnej będzie rosła wraz z płacą minimalną.
Przywrócimy uprawnienia do emerytur i rent dla funkcjonariuszy służb mundurowych,   które zostały im odebrane z naruszeniem Konstytucji tzw. ustawą represyjną.
Wsparcie dla osób niesamodzielnych.
W każdej gminie powstanie finansowane z budżetu państwa Centrum Wsparcia Samodzielności świadczące  kompleksowe  usługi  asystenckie    i  opiekuńcze  dla  osób  niesamodzielnych - z niepełnosprawnościami i osób starszych.
Zagwarantuje- my bezpłatną pomoc asystentów wspierających wykonywa- nie codziennych czynności.
W szkole zadbamy o jak najlepsze warunki, w tym usprawnimy edukację włączającą.
Wsparcie dla opiekunek i opiekunów.
Wprowadzimy corocz- ne tygodniowe urlopy wytchnieniowe dla opiekunów osób z niepełnosprawnościami.
W  tym  czasie  ich  podopiecz- ni będą mieli zapewnione turnusy rehabilitacyjne.
Zniesie- my całkowity zakaz aktywności zawodowej dla opiekunów pobierających świadczenia związane z  opieką.
Będziemy ich wspierać w godzeniu tych ról.
Uporządkujemy system świadczeń  finansowych dla osób z niepełnosprawnościami i ich opiekunów – wprowadzimy gwarancję świadczenia mini- malnego 2000 zł.
WOLNOŚĆ
01 Świeckie państwo
Wprowadzimy kasy fiskalne dla księży.
Sprawiedliwie opodatku- jemy Kościół.
Zobowiążemy kościoły do ujawniania przychodów na takich samych zasadach, jakie dotyczą organizacji pozarzą- dowych.
Docelowo zlikwidujemy przywileje podatkowe wszyst- kich kościołów i związków wyznaniowych.
Likwidacja Funduszu Kościelnego.
W 2018 roku udział państwa w Funduszu Kościelnym osiągnął rekordowy poziom 156 mln zł.
W obecnym otoczeniu gospodarczym i po zakończeniu prac Komisji  Majątkowej  nie  ma  uzasadnienia  dla  dalsze- go  funkcjonowania  tej  instytucji..
Wykreślimy  tę  pozycję z budżetu.
Wycofanie  religii  ze  szkół.
Wycofamy  religię  ze  szkół, a zaoszczędzone w  ten  sposób  pieniądze  przekażemy na dodatkową naukę języka angielskiego.
Zlikwidujemy klauzulę sumienia.
Zapewnimy pełną dostępność usług i produktów medycznych niezależnie od przekonań leka- rzy, pielęgniarek, położnych, farmaceutów.
W żadnej placówce publicznej nie będzie można ograniczać usług powołując się na klauzulę sumienia, bez względu na ich rodzaj.
02 Prawa kobiet
Bezpieczne przerywanie ciąży.
Wprowadzimy uzależnione wyłącznie od decyzji kobiety prawo do przerwania ciąży do 12. tygodnia,
a po 12. tygodniu ciąży – w przypadku zagrożenia życia lub zdrowia kobiety albo ciężkich wad płodu.
Nowoczesna antykoncepcja.
Zapewnimy refundację nowocze- snej antykoncepcji, w tym tabletek „dzień po”.
Równa reprezentacja.
Wprowadzimy parytet płci w Radzie Mini- strów, zarządach powiatów, zarządach województw, zarządach dzielnic m.st. Warszawy oraz zarządach i radach nadzorczych spółek samorządowych i Skarbu Państwa.
03 Równe prawa
Równe płace.
Wzorem Islandii zapewnimy równe płace za tę samą pracę bez względu na płeć.
Od 2023 roku każde przed- siębiorstwo będzie musiało uzyskać Certyfikat Sprawiedliwych Płac, odnawiany co dwa lata.
Będzie on wydawany przez audy- torów z Państwowej Inspekcji Pracy.
Otrzymają go tylko te firmy, w których nie będzie nieuzasadnionych różnic w wynagrodze- niach, wynikających wyłącznie z płci pracowników.
Niespełnianie tych standardów będzie się wiązać z karą grzywny oraz brakiem możliwości uczestniczenia w zamówieniach publicznych.
Wprowadzimy równość małżeńską i związki partnerskie dla wszystkich.
Osoby  wstępujące  w  związek  partnerski w Urzędzie Stanu Cywilnego będą miały zagwarantowane prawo, między innymi, do uzyskania informacji medycznej, odwiedzin w szpitalu, dziedziczenia.
04 Państwo prawa
Winni łamania Konstytucji zostaną rozliczeni.
Zagwarantujemy rządy prawa.
Odpowiedzialni za naruszenie Konstytucji wreszcie staną przed Trybunałem Stanu.
Przywrócimy niezależność instytucjom państwa prawa.
Trybunał Konstytucyjny, Sąd Najwyższy oraz Krajowa Rada Sądownictwa staną się niezależne od polityków.
Rozdzielimy funkcję Prokuratora Generalnego od Ministra Spra- wiedliwości.
Kalendarz przywrócenia praworządności.
Przedstawimy szcze- -gółowy plan przywracania praworządności w Polsce.
Skąd weźmiemy na to pieniądze?
Lewica jest odpowiedzialna.
Dlatego już dziś odpowiadamy na pytanie, jak chcemy sfinansować nasz program.
W tabeli zamieściliśmy zmiany, jakie chcemy wprowadzić w budżecie na 2020 rok, aby zrealizować nasze postulaty.

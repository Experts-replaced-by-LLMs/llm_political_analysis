Polska.
Jak jest.
Od ponad trzynastu lat trwa wojna polsko-polska.
To nie jest wojna Polek i Polaków, choć partyjni funkcjonariusze dwóch głównych partii chcą nas przekonać, że walczą o nasze interesy.
Tymczasem wszyscy na tej wojnie  tracimy.
Ten jałowy, wyniszczający konfl kt nie pozwala naszemu państwu iść do przodu i rozwijać się tak, jak na to zasługuje.
Polska.
Czas na zmianę!
Jak zmienimy Polskę w kraj naszych marzeń?
Lekarz specjalista w ciągu 30 dni
Bezpieczne przerywanie ciqż
i gwarancja znieczulenia przy porodzie
Koniec ery węgla do 2035 roku
Pensja minimalna 2700 zł
Angielski w każdym domu
Edukacja antyprzemocowa
i bezpłatne obiady w szkole
Innowacyjna nauka – 2% PKB
Bzepłatny transport
I 10 milionów miezkań w UE
250 000 nowych miejsc w złobkach
Minimalna emerytura 1600zł
Wsparcie asystentów codziennych czynności dla asób z niepełnosprawnościq
Autobus w każdej gminie
Wszyscy maja równe prawa
1 miliard w ogólnopolskim budżecie partycypacyjnym
Alimenty ściagane jak podatki
Swieckie państwo – wycofanie religii ze szkół
Komisja Sprawiedliwości i Pojednania
Zasługujemy na to, by Polska krok po kroku stawała się państwem naszych marzeń.
Czas rozpoczac tę zmianę.
Potrzebujemy tylko naszego wspólnego zaangażowania.
Niech zakwitnie zmiana! Czas na WIOSNE!
Nasze wartości
Solidarność
Społeczeństwo to nie tylko zbiór jednostek.
To także całość, która dba o swoje części składowe.
Jeśli kraj rozwija się, korzyści z tego muszą być udziałem wszystkich obywateli.
O poziomie rozwoju społeczeństwa świadczy komfort życia najsłabszych.
Współpraca
Sprawiedliwą i efektywną politykę buduje się na dialogu z obywatelami.
Planując swoje działania, państwo powinno słuchać wszystkich, których te działania będą dotyczyć, i brać ich głos pod uwagę.
Zaufanie
Nie zawsze musimy się zga- dzać, ale nikt nie może być wykluczony ze wspólnoty – słowami ani czynami.
Mamy różne poglądy, ale wszyscy jesteśmy Polkami i Polakami i współtworzymy jedno społeczeństwo.
Patriotyzm
Patriotyzm to bezinteresowne działa- nie na rzecz wspólnoty i naszego oto- czenia.
To działanie na rzecz państwa, które – pamiętając o przeszłości – rozumie wyzwania teraźniejszości i odpowiada na nie
Wolność
Każdy ma prawo być sobą i przeżyć swoje życie w zgodzie z własnymi wartościami, tożsamością, wiarą i prze- konaniami, o ile nie naruszają one wolności innych osób.
Jawność Odpowiedzialność
Uważamy, że wszystkie dzia- łania polityków, rządu, jego urzędów oraz samorządu powinny być jawne.
Każda obywatelka i każdy obywatel musi mieć prawo do informa- cji i możliwość kontrolowania pracy władz.
Władze muszą brać odpowiedzialność za swoje działania.
Praworzadność
Przestrzeganie ustalonych wspól- nych reguł to warunek sprawnie funkcjonującego, trwałego i spra- wiedliwego państwa.
To gwarancja naszych praw i wolności.
Funkcjo- nowanie prawa i jego instytucji nie może zależeć od tego, kto aktualnie jest u władzy.
Zrównoważony Rozwój
Szacunek dla środowiska natu- ralnego i ochrona praw zwierząt powinny być integralną częścią wszystkich polityk publicznych.
Bezpieczne środowisko naturalne to warunek dobrego życia.
Równość
Podstawą sprawiedliwego społeczeństwa jest równość wszystkich obywatelek i oby- wateli.
Równość to takie same szanse i takie same prawa dla wszystkich, bez dyskryminacji z jakiegokolwiek powodu.
Pokój I Postep
Państwo stabilne i bezpieczne to takie, które za granicą szuka nie konfliktu, ale porozu- mień i współpracy.
Dba o swoje interesy, wykazując na arenie międzynarodowej inicjatywę, a nie bierność.
To państwo, które w pełni uczestniczy we wspólnocie między- narodowej.
Jego armia jest apolityczna i nie jest polem dla partyjnych sporów.
Czas przywrócić polityce sens! Nasz kraj potrzebuje regeneracji!
1. Człowiek jest najważniejszy
Każdy ma prawo do szczęłcia, wolności i bezpieczeństwa – niezależnie od tego kim jest.
Musimy zbudować trwałe fundamenty tej wolności dla każdej i każdego.
Politycy nie mogą nam mówić, co możemy zrobić ze swoim życiem.
Koniec z decydowaniem o nas bez nas.
Lekarz specjalista w ciągu 30 dni
Polki i Polacy zasługują na sprawną opiekę zdrowotną.
Dziś na wizytę lub badanie u specjalisty czekamy nawet kilka lat.
Żeby cokolwiek przyspieszyć, musimy wydawać na leczenie coraz więcej pieniędzy.
Jeśli Polki i Polacy mają cieszyć się zdrowiem, ochrona zdrowia nie może tak działać.
Dlatego zagwarantujemy dostęp do lekarza specjalisty w ciągu 30 dni.
Wprowadzimy limit czasu oczekiwania na świadczenia.
Po jego upłynięciu pacjenci będą mieli prawo do wyboru miejsca leczenia w sektorze prywatnym.
Za wizytę zapłaci NFZ zgodnie z ogól- nopolskim cennikiem.
W celu podniesienia jakości opieki zdrowotnej zapewnimy godne wynagrodzenia we wszystkich zawodach związanych z ochroną zdrowia, w tym w fizjoterapii, diagnostyce laboratoryjnej i ratownictwie medycznym.
Wprowadzimy limit wydatków pacjenta na leki na receptę w średniej wysokości 200 zł miesięcznie.
Uzależnimy go od przychodów pacjentów – tak, żeby wszyscy otrzymali wsparcie.
Po przekroczeniu limitu wydatków dalsze koszty wykupienia leków pokryje państwo.
Żeby zapewnić realizację tych postulatów, w ciągu 5 lat zwiększymy poziom wydatków na ochronę zdrowia do 7,2% PKB, wyrównując poziom średniej unijnej.
Koniec ery węgla do 2035 roku.
200 tysięcy nowych miejsc pracy w OZE
Każdy powinien mieć możliwość oddychania czystym powietrzem.
Obecnie koszty smogu to 150 miliardów złotych rocznie – prawie dwa razy więcej niż wydat- ki państwa na ochronę zdrowia.
Każdego roku z powodu smogu umiera 45 tysięcy osób.
Przez węgiel traci państwo, gospodarka i my wszy- scy – widzieliśmy to już na przykładzie rachunków za prąd elektryczny.
Jeśli nie zapewnimy ludziom czystego powietrza, a środowisku czystej energii – czeka nas katastrofa.
Dlatego do 2035 roku odej- dziemy od gospodarki opartej na węglu.
Do tego czasu zamkniemy wszystkie kopalnie i elek- trownie węglowe.
Stworzymy sektor odnawialnych źródeł energii na 200 tysięcy miejsc pracy dla górni- ków oraz pracowników elektrowni.
Dzięki programom dostosowawczym zapewnimy im bezpieczną i dobrze płatną pracę lub zasłużoną emeryturę.
Dofinansujemy wymianę domowych pieców węglo- wych na nowoczesne, niewęglowe instalacje grzewcze.
Będziemy aktywnie wspierać energetykę wiatrową, słoneczną, energię z biomasy.
W ciągu 15 lat będziemy mieć najczystsze powietrze w tej części Europy.
Powołamy rzecznika praw przyrody oraz wprowa- dzimy nowoczesną ustawę o ochronie zwierząt.
Zli- kwidujemy fermy zwierząt futerkowych, zabronimy wykorzystywania zwierząt w cyrkach i zlikwidujemy chów klatkowy.
Bezpieczne przerywanie ciąży i gwarancja znieczulenia przy porodzie
Państwo powinno dbać o zdrowie i bezpieczeństwo kobiet.
Dziś w niektórych województwach ginekolog oddalony jest nawet o 50 km, a na jednego specjalistę przypada 27 tysięcy pacjentek.
Przy porodzie kobiety proszą o wykonanie cesarskiego cięcia, bo często to jedyna szansa na otrzymanie znieczulenia.
Zwiększymy dostęp do opieki ginekologicznej w mniejszych miejscowościach.
Zagwarantujemy prawo do opieki okołoporodowej na wysokim poziomie, w tym dostęp do znieczulenia, świadomą zgodę na każdy zabieg, komfortowe i intymne warunki rodzenia oraz odejdziemy od niepotrzebnych procedur.
Zagwarantujemy prawo kobiet do bezpiecznego przerywania ciąży na żądanie do 12. tygodnia.
Wprowadzimy pełne finansowanie do trzech zabiegów in vitro dla każdej kobiety na podstawie zaleceń lekarza.
Wprowadzimy stabilne i długoterminowe finansowanie programu.
Pensja minimalna 2700 zł
Ciężka praca Polek i Polaków musi być godnie wynagradzana.
Minimalna płaca jest dzisiaj ustalana za zamkniętymi drzwiami, w ostatniej chwili.
Proponujemy przejrzystą, 10-letnią strategię ustalenia płacy minimalnej, konsultowaną z przedsiębiorcami i pracownikami.
W przyszłym roku wyniesie ona 2700 zł, za dwa lata 3000 zł, za pięć – 3500 zł brutto.
Do 2028 roku trwale powiążemy ją z przeciętnym wynagrodzeniem – będzie wynosić 60% średniej płacy.
Prawa pracownicze osób zatrudnionych na śmieciówkach będą nie gorsze niż pracowników na etatach.
Wszyscy pracujący będą mieli prawo do 2 dni urlopu w miesiącu i do urlopu rodzicielskiego.
Edukacja antyprzemocowa i bezpłatne obiady w każdej szkole
Wyrwiemy polskie szkoły z XIX wieku.
Utworzymy 120 tysięcy cyfrowych sal lekcyjnych z nowoczesnym wyposażeniem w szkołach podstawowychwcałej Polsce.
Zadbamy, by szkoła odpowiadała na wyzwania współczesności.
Znaczącą częścią programów nauczania będą najnowsze technologie, zmiany klimatyczne, profi aktyka zdrowotna, cyberbezpieczeństwo i rozpoznawanie fake newsów.
Wprowadzimy do programu języki programowania i nowoczesną edukację seksualną.
Przemoc w przestrzeni publicznej jest dużym problemem.
Wprowadzimy obowiązkową edukację antyprzemocową we wszystkich rodzajach szkół.
Zapewnimy godne wynagrodzenie tym, którzy uczą nasze dzieci.
Początkującym nauczycielom zagwarantujemy zarobki minimum 3500 zł brutto, a dyplomowanym i profesorom oświaty – 6000–7000 zł.
Języki programowania będą nauczane tak jak dodatkowy język obcy.
Wprowadzimy nowoczesną, opartą na faktach edukację seksualną.
Wyprawka szkolna i obiady będą bezpłatne dla wszystkich uczniów.
Wszystkie dzieci będą miały dostęp do bezpłatnych przeglądów stomatologicznych.
Innowacyjna nauka ‑ 2% PKB
Tylko dzięki innowacjom będziemy budować Polskę przyszłości.
Obecnie jesteśmy jed- nym z najmniej innowacyjnych państw w UE.
Jednocześnie polskie badaczki i badacze odno- szą spektakularne sukcesy na całym świecie.
Trzeba wykorzystać ich potencjał.
Szkolnictwo wyższe musi być nastawione na jakość wiedzy i jej dostosowanie do wyzwań współczesno- ści, a nie do abstrakcyjnych miar i indeksów.
Odejdziemy od niepraktycznych schematów oceniania.
Innowacje biorą się ze współpracy między różnymi dziedzinami nauki oraz z po- zostawienia przestrzeni na rozwój studentówm i badaczy.
Uczelnie będą współpracować z samorządami, organizacjami społeczny- mi i przedsiębiorcami.
Uczelnie regionalne staną się centrami myśli i budowania miejskich społeczności.
Przy każdym uniwersytecie po- wstanie centrum współpracy między sektorami.
Przeznaczymy na innowacje ponad 2% PKB.
Wyniki badań nie mogą trafiać na półkę, muszą być skutecznie wdrażane.
Bezpłatny transport i 10 milionów mieszkań w UE
W centrum naszego myślenia o Unii Europejskiej jest człowiek i jego codzienne problemy.
Wprowadzimy jednolite standardy opieki zdrowotnej w Unii Europejskiej.
Każda obywatelka i każdy obywatel Unii będą mogli korzystać z opieki zdrowotnej w każdym kraju, na równi z jego obywatelami, bez wyrabiania dodatkowych kart czy zaświadczeń.
Unia Europejska pokazała, że jest w stanie rozwiązywać problemy infrastrukturalne.
Takim problemem jest dzisiaj dostępność tanich mieszkań.
Stworzymy europejski program mieszka niow y, k tó r y dofinansuje budowę 10 milionów mieszkań w całej Unii, w tym w Polsce.
Sprawimy, że każda Europejka i każdy Europejczyk do ukończenia 26. roku życia będą mogli podróżować bezpłatnie lądowym transportem publicznym na terenie całej Unii.
To wsparcie w rozwoju i poznawaniu świata oraz działanie na rzecz środowiska naturalnego.
2. Wspólnota nas wszystkich
Demokracja to wspólnota nas wszystkich.
Nikt nie może być pozostawiony z tyłu.
Jako wspólnota jesteśmy w stanie przezwyciężyć największe problemy.
Solidarność to nasza siła!
Angielski w każdym domu
Dzięki znajomości języków obcych łatwiej zrozumieć świat i się w nim odnaleźć.
Podwoimy liczbę lekcji angielskiego.
W każdym liceum, technikum i szkole zawodowej umożliwimy w ybór jednego przedmiotu w całości prowadzonego po angielsku.
Po ukończeniu szkoły dziecko będzie znało język angielski w takim samym stopniu jak polski.
Do każdego programu telewizyjnego będzie możliwość włączenia angielskich napisów.
Uruchomimy kanał telewizyjny w całości w języku angielskim, nadawany na całym świecie.
250 000 nowych miejsc w żłobkach
Państwo musi postawić na szczęście rodziny.
Obecne podejście państwa jest jednowymiarowe.
Tylko 11% dzieci ma gwarancję żłobka.
Prawo do edukacji i opieki nie zaczyna się w szkole, dlatego zapewnimy wszystk im dzieciom w Polsce miejsca w żłobkach i przedszkolach.
We współpracy z samorządem i sektorem p rywatnym s tworzymy 250 tysięcy miejsc w żłobkach.
Rozszerzymy program Rodzina 500+.
Zniesiemy ograniczenia dotyczące matek i ojców samodzielnie wychowujących dzieci.
Przyznamy pieniądze także na pierwsze dziecko według zasady „złotówka za złotówkę” – przekroczenie progu dochodego nie będzie skutkować utratą świadczenia, a jedynie obniżeniem go.
Minimalna emerytura 1600 zł
Osoby starsze zasługują na szczęśliwe życie.
Obecnie ponad pół miliona emerytów otrzymuje mniej niż 1000 zł miesięcznie.
Zagwarantujemy minimalną i nieopodatkowaną emeryturę w wysokości 1600 zł dla każdej obywatelki i każdego obywatela.
Położymy kres dekadom niesprawiedliwości w wynagrodzeniach i nieodpłatnej pracy domowej.
Poprzez szybszą waloryzację emerytur kobiet wprowadzimy mechanizm stop- niowego wyrównywania ich emerytur z emeryturami mężczyzn.
Asystenci codziennych czynności pomogą wszystkim seniorom potrzebującym wsparcia.
Autobus w każdej gminie
Państwo musi zapewnić wszystkim swobodę poruszania.
Obecnie 14 milionów Polek i Polaków nie ma dostępu do transportu publicznego.
Zagwarantujemy sprawny transport publiczny dla wszystkich.
Zapew- nimy autobus w każdej gminie.
Rozbudujemy sieć połączeń kolejowych.
Całą podróż będzie można przejechać z jednym biletem, niezależnie od liczby przesiadek.
Zsynchronizujemy rozkłady pociągów i autobusów, by przyspieszyć podróże.
Koniec z kilkugodzinnym oczekiwaniem na przesiadkę.
Przejazdy komunikacją publiczną będą bezpłatne dla dzieci w całej Polsce.
Prawie wszystkie urzędy są skoncentrowane w kil- ku dzielnicach Warszawy.
Przeniesiemy część urzędów i instytucji publicznych z Warszawy do innych miast, ze szczególnym uwzględnieniem byłych miast wojewódzkich i pozostałych powyżej 50 tysięcy mieszkańców.
Wsparcie asystentów codziennych czynności dla osób z niepełnosprawnością
Nikt nie może być pozostawiony w tyle.
Czas naprawić zaniechania obecnego rządu i poprzednich rządów.
Podwyższymy podstawowe świadczenia na rzecz osób z niepełnosprawnością o 500 zł i wprowadzimy dodatki dostosowane do indywidualnych potrzeb.
Wprowadzimy coroczne tygodniowe urlopy wytchnieniowe dla opiekunów osób z niepełnosprawnością, połączone z turnusami rehabilitacyjnymi dla ich podopiecznych.
Zagwarantujemy bezpłatne wsparcie asystentów ułatwiających wykonywanie codziennych czynności, w tym dojazdów do i z pracy lub szkoły.
Wszyscy mają równe prawa
Wszyscy powinni być równi wobec prawa.
Obecnie tak nie jest.
Doprowadzimy do rów- ności małżeńskiej dla wszystkich.
Dodatkowo stworzymy możliwość zarejestrowania związ- ku partnerskiego dwóch osób, który umożliwi korzystanie z takich praw, jak odwiedziny w szpitalu, i wypełnianie obowiązków, jak udzielanie wzajemnej pomocy.
Wprowadzimy jeden system emerytalny dla wszystkich, niezależnie od wcześniej wykonywanego zawodu.
Przyniesie to uproszczenie procedur, oszczędności dla budżetu oraz ja- sność i przejrzystość przy ustalaniu zasad zabezpieczenia emerytalnego.
Emerytury będą waloryzowane tak jak płaca minimalna.
Ułatwimy korzystanie z prywatnych funduszy emerytalnych.
W perspektywie 10 lat wpro- wadzimy silny system zbudowany na trzech filarach: podatkach, składkach publicznych i składkach prywatnych.
Ogólnopolski budżet partycypacyjny – miliard złotych do wspólnej decyzji
Państwo powinno podejmować decyzje wspólnie z obywatelkami i obywatelami.
Wprowadzimy ogólnopolski budżet partycypacyjny – każda obywatelka i każdy obywatel będzie mieć wpływ na wydanie 1 miliarda złotych z budżetu państ wa.
Obniżymy podatki za obecność na wyborach – wszyscy, którzy wezmą udział w głosowaniu, będą mogli odpisać 100 złotych od podatku dochodowego.
Wprowadzimy możliwość głosowania elektronicznego w wyborach i referendach lokalnych.
Każdy projekt ustawy będzie poddany konsultacjom publicznym.
Koniec z zaskakiwaniem obywateli prawem uchwalanym za zamkniętymi drzwiami i na ostatnią chwilę.
3. Państwo, któremu ufam
Państwo powinno być wsparciem, a nie przeszkodą w realizowaniu naszego potencjału.
Dlatego zlikwidujemy uciążliwe procedury i bariery pomiędzy obywatelkami i obywatelami a państwem.
Stworzymy mechanizmy efektywnego działania i kontroli wydatków publicznych.
Zagwarantujemy stabilny system prawny.
Alimenty ściągane jak podatki
Państwo nie może dyskryminować ponad połowy społeczeństwa.
Różnica między zarobkami kobiet i mężczyzn na tych samych stanowiskach wynosi nawet 700 zł miesięcznie.
Zagwarantujemy równość płac na tych samych stanowiskach, bez względu na płeć.
Alimenty będą ściągane jak podatki – po upływie roku zalegania będą traktowane z urzędu jako zaległości podatkowe.
Ich egzekucją zajmie się administracja skarbowa.
Nadamy policji uprawnienie do natychmiastowego stosowania izolacji sprawcy przemocy domowej od ofiary.
Rozdział państwa od Kościoła
Państwo powinno w końcu uporządkować relację z kościołem.
Kościół katolicki jest największym posiadaczem ziemskim w Polsce po Skarbie Państwa.
Nie ma powodów dla wyjątkowego traktowania jego finansów.
Wycofamy religię ze szkół, a zaoszczędzone w ten sposób pieniądze przekażemy na edukację i ochronę zdrowia.
Zlikwidujemy Fundusz Kościelny i włączymy księży do powszechnego systemu emerytalnego.
Opodatkujemy duchownych tak, jak wszystkich obywateli.
W tym celu przystąpimy do renegocjacji konkordatu.
Komisja Sprawiedliwości i Pojednania
Władza musi przestrzegać Konstytucji.
Powołamy Komisję Sprawiedliwości i Pojednania złożoną z ekspertek i ekspertów z Polskiej Akademii Nauk, sędziów w stanie spoczynku oraz przedstawicielek i przedstawicieli wszystkich ugrupowań politycznych w Sejmie.
Komisja w sposób obiektywny i transparentny przeprowadzi audit stanu praworządności w Polsce
i zbada nadużycia prawa, których dopuścili się funkcjonariusze publiczni w latach 2015–2019.
Po trzech miesiącach prac przygotuje raport, który będzie punktem wyjścia do działania w dwóch obszarach: tworzenia prawa
oraz podstaw odpowiedzialności osobistej.
Przywrócimy ład konstytucyjny.
Odpowiedzialni za naruszenie Konstytucji staną przed Trybunałem Stanu.
Bezpłatny Internet i cyfryzacja administracji
Chcemy państwa, które szanuje czas obywateli.
Obecnie tracimy całe tygodnie w oczekiwaniu na decyzje administracyjne.
Wyeliminujemy niepotrzebne procedury, na przykład uzyskanie zaświadczenia o niekaralności czy innych dokumentów powielających informacje, które i tak już znajdują się w bazach państwowych.
Wszystkie pozostałe scyfryzujemy, tak że będzie można załatwić je w Internecie.
Załatwianie codziennych spraw nie będzie wymagać długich podróży – kwestie takie jak wymiana paszportu będzie można załatwić z domu lub w najbliższym urzędzie.
Wszystkie inne procedury będą delegowane na jak najniższy poziom samorządu terytorialnego – żeby móc załatwić sprawę najbliżej miejsca zamieszkania lub pracy.
Dzięki temu dobrze opłacani urzędnicy zamiast przybijaniem pieczątek, zajmą się rozwiązywaniem realnych problemów ludzi.
Dokumenty nie będą już wymagały pieczątek – całkowicie zrezygnujemy z tego reliktu przeszłości.
Wszystkie pisma procesowe w sądach będą mogły zostać dostarczone w wersji elektronicznej.
Wprowadzimy bezpłatny dostęp do Internetu w całej Polsce.
Każda i każdy będzie mógł połączyć się z nim z dowolnego miejsca w kraju.
Sprawne państwo dla ludzi, nie dla partii
Państwo to nie bankomat na legitymację partyjną.
Układy partyjne nie mogą być ważniejsze od kompetencji.
Należy odpartyjnić spółki.
Wysokie stanowiska powierzymy osobom kompetentnym, a nie rodzinom i znajomym.
Kandydaci i kandydatki do zarządów będą przechodzić kurs i zdawać egzamin przed komisją wolną od polityków.
Na każde stanowisko zostanie przeprowadzony konkurs.
W przypadku 30 spółek kluczowych dla gospodarki dodatkowym elementem konkursu będą przesłuchania w komisjach sejmowych, transmitowane na żywo w Internecie.
Wprowadzimy kwoty dla płci w zarządach i radach nadzorczych.
Płace wszystkich stanowisk w administracji i spółkach Skarbu Państwa będą jawne.
Każda urzędniczka i urzędnik od początku swojej kariery będzie znać kryteria i warunki awansu zawodowego.
Specjalne statusy zostaną nadane Przewodniczącemu Komisji Nadzoru Finansowego, Prezesow iUrzędu Regulacji Energetyki oraz Prezesowi Urzędu Ochrony Konkurencji i Konsumentów.
Będą oni powoł ywani przez Sejm spośród kilkorga kandydatek i kandydatów wyłonionych w drodze konkursu.
Bezpłatna kultura i media bez cenzury
Dostęp do kultury nie powinien być uzależniony do miejsca zamieszkania.
W każdej gminie utworzymy świetlik – miejsce spędzania wolnego czasu i aktywnego rozwoju dzieci i młodzieży oraz osób starszych.
Świetliki będą łączyły i wspierały funkcje bibliotek, domów kultury i świetlic.
Wykorzystamy do tego istniejące lokalne ośrodki kultury, a w przypadku ich braku – zbudujemy nowe obiekty.
Umożliwimy bezpłatny dostęp do świetlików wszystkim prężnie działającym organizacjom pozarządowym, aktywistom, aktywistkom oraz uczynimy z nich centra lokalnych społeczności.
Język śląski stanie się językiem regionalnym, będzie nauczany w szkołach i będzie można zdawać z niego maturę, tak jak dzisiaj z języka kaszubskiego.
Wstęp do wszystkich instytucji kultury – takich jak muzea i galerie – w niedziele będzie bezpłatny.
Zarządy mediów publicznych będą wybierane w konkursach przez komisję konkursową, w skład której nie będą wchodzić politycy, lecz przedstawiciele dziennikarzy i innych zawodów związanych z mediami.
Wszystkie wydatki mediów publicznych (w tym wynagrodzenia) będą jawne i dostępne dla każdego.
Firmy rozliczane przez Internet
Państwo musi wspierać przedsiębiorczość.
Zniesiemy pełne kontrole skarbowe w małych przedsię- biorstwach i zastąpimy je internetową weryfikacją rozliczeń.
Wyznaczymy stały czas dostosowania przedsiębiorców do nowych przepisów.
Uprości- my system podatkowy, zachowując jego obecne stawki.
Interpretacje podatkowe będą jednolite dla całego kraju.
Firmy będą zakładane i rozliczane przez Internet.
Każda i każdy z nas zaoszczędzi setki godzin spę- dzanych dzisiaj nad papierami i tabelami.
Będziemy wspierać nowe sektory gospodarki związane z drukiem 3D, sztuczną inteligencją, fintech, innowacyjnymi usługami finansowymi i mobilnością.
W każdej gminie powstanie inkubator star- tupów – wspól na przestrzeń do pracy, w której będzie można rozpocząć działanie swojej firmy i uzyskać wspar- cie techniczne, administracyjne oraz know-how.
Wprowadzimy program wsparcia innowacji.
Pań- stwo będzie przejmować połowę ryzyka w inwe- stycjach innowacyjnych w skali 3,5 miliarda złotych rocznie.
To masa krytyczna potrzebna do przełamania barier w innowacjach.
Jak to sfinansujemy?
Wszystkie nasze postulaty są zaplanowane w perspektywie wielu lat.
To inwestycje w rozwój nas wszyst‑ kich.
Przełożą się nie tylko na poprawę warunków życia milionów Polek i Polaków, ale także na przychody budżetu państwa:
rozdział państwa od Kościoła: 3 miliardy złotych dla budżetu
cyfryzacja procedur: 4,5 miliarda złotych więcej w gospodarce, 1 miliard złotych w budżecie
sprawna opieka zdrowotna: 10 miliardów zło- tych więcej w gospodarce; 3,6 miliarda złotych oszczędności dla budżetu
zwiększone wpływy z VAT dzięki nowym miejscom pracy i zwiększeniu przychodów gospodarstw domowych: 5–7 miliardów złotych
zwycięska walka ze smogiem: do 15 miliardów złotych więcej w budżecie
likwidacja zbędnych instytucji (np. IPN, Polska Fun- dacja Narodowa): 3 miliardy złotych dla budżetu
zwiększone wpływy podatkowe dzięki aktywizacji zawodowej nowych osób: 3 miliardy złotych dla budżetu
W czasie prezydentury Roberta Biedronia w Słupsku dług miasta spadł o 20% – 50 milionów złotych.
To średnio 60 tysięcy złotych dziennie.
Osiągnęliśmy to dzięki odpowiedzialnej polityce finansowej,
połączonej z odważnymi inwestycjami społecznymi.
